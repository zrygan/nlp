Asal ha tagnaan, yaun na in Parman, iban in Parman asal naghahambuuk iban Tuhan, karna in Parman amu na in Tuhan.
Iban asal dayn ha panagnaan pa, naghahambuuk na in Parman iban Tuhan.
In unu-unu katn naawn, piyaawn sin Parman dayn ha kabayaan sin Tuhan.
Wayruun hangsulag unu-unu in naawn bang bukun guwa dayn ha Parman.
Damikkiyan in Parman amuna in puunan sin kabuhi sabunnal, iban in puunan sin kabuhi sabunnal amuna in ilaw dumihil sawa pa pikilan sin mnusiya.
In ilaw ini suminag na ha lawm sin katigidluman ha lawm dunya, iban in katigidluman di makapng sin ilaw ini.
Manjari awn hambuuk tau kiyawakilan sin Tuhan.
In ngn niya hi Yahiya.
Diyaak siya sin Tuhan mamayta pa manga tau pasal sin ilaw ini, ha supaya in mnusiya katn makarungug iban magparachaya sin bayta pasal sin ilaw.
Bukun hi Yahiya in piyagbahasa ilaw.
Karna in siya naraak sadja mamayta pasal sin ilaw.
Na, in Parman amuna tuud in bunnal ilaw, amu in limahil mari pa dunya dumihil kasawahan pa pikilan sin mnusiya katn.
Sagawa sin d siya ha dunya wala siya kla sin manga mnusiya, minsan da siya in nagpapanjari sin unu-unu katn dayn ha kabayaan sin Tuhan.
Miyari siya pa hula nap niya hulaan, sagawa minsan in manga pagkahi niya hangka-bangsa, wala da timayma kaniya.
Sagawa hisiyu-siyu in timayma ha amu in piyagbahasa Parman iban nagparachaya isab kaniya, dhilan niya sila kapatutan mahinang manga anak sin Tuhan.
Ampa in kahinang kanila anak sin Tuhan bukun biya kaagi sin paganak sin tau d ha dunya, amu in guwa dayn ha kabayaan atawa ganta sin mnusiya.
Sagawa mahinang sila manga anak sin Tuhan dayn ha kabayaan sin Tuhan.
Manjari in piyagbahasa Parman nagbaran mnusiya, limahil mari pa dunya iban himangka-hula ktuniyu.
Jukup in kasi-lasa niya iban siya in magpakita sin katn kasabunnalan.
Kta namu in sahaya iban kawasa niya amu in sahaya iban kawasa matp tuud ha hambuuk-buuk Anak Tuhan.
Hi Yahiya in namayta pasal sin amu in piyagbahasa Parman.
Namichara siya matanug, laung niya, Siya na ini in bakas piyagiyan ku kaniyu.
Laung ku, Siya in sumunud kku, sagawa labi in kawasa niya dayn kku, sabab in siya asal awn na ha wala pa aku natau.
Amu yan in bayta hi Yahiya.
Pagga jukup in kasi-lasa niya, in kitaniyu katn awn kahampitan.
Magdurugang in tulung-tabang niya ktuniyu amu in ihilas tuud sin atay niya.
Hi Musa in nagpasampay pa manga mnusiya sin sara piyanaug sin Tuhan, sagawa hi sa Almasi , amu in piyagbahasa Parman in nagpasampay pa manga mnusiya sin kasi-lasa iban sin kasabunnalan sin Tuhan.
Wayruun mnusiya in nakakita ha Tuhan, luwal da amu in hambuuk-buuk Anak niya, karna in siya asal amuna tuud in Tuhan.
Siya in nagpaingat ha manga mnusiya pasal sin Tuhan Ama niya, sabab in sila asal hambuuk da.
Manjari biya ha ini in bayta hi Yahiya pasal sin Almasi.
Awn hambuuk waktu diyaak sin manga Yahudi, amu in nagkakaput sara agama ha Awrusalam Baytal Makdis, in manga imam iban sin manga tau mananabang ha manga imam, madtu kan Yahiya mangasubu bang hisiyu tuud siya.
Wala naglibun hi Yahiya kanila.
Biyaytaan niya sila sin kasabunnalan, laung niya, Bukun aku in Almasi.
Laung nila, Bang kaw bukun in Almasi, hisiyu kaw tuud?
Ikaw baha hi Ilyas?
Bukun, in sambung hi Yahiya.
Ikaw ka in nabi amu in tiyatagaran sin bangsa natu Israil?
Bukun, in sambung hi Yahiya.
Laung sin manga imam, Na, baytai kami bang hisiyu kaw, sabab subay tuud awn hikabayta namu pa manga tau nagdaak kmu miyari.
Baytai kami sin pasal mu bang hisiyu kaw tuud.
Siyambungan sila hi Yahiya sin manga lapal-kabtangan amu in sibu tuud iban sin bayta kiyasulat hi Nabi Isayas ha lawm Kitab.
Laung niya, Aku in tau manawag-tawag ha hula paslangan mahunit paghulaan.
Laung ku ha manga tau, Pabuntula niyu in dn labayan sin Panghu !
Na, in manga imam naraak sin manga Parisi, amu in hambuuk tumpuk sin magkakaput sin sara agama Yahudi, nangasubu na isab kan Yahiya.
Laung nila, Bang kaw bukun in Almasi atawa hi Ilyas atawa in nabi amu in piyagtatagaran sin bangsa natu Yahudi, mayta kaw mangligu ha manga tau?
In sambung hi Yahiya, In aku miyari nangligu ha manga tau sin tubig.
Sagawa awn hambuuk tau in labi dayn kku.
Yan siya limalamugay kaniyu, sa di niyu siya kaingatan.
Miyari siya pa dunya simunud kku, sagawa minsan humubad sin hukut tawmpa niya, di aku tpun sabab landu tuud mataas in kawasa niya dayn kku.
Na, amu na yan in kimugdan kan Yahiya ha waktu siya duun nagliligu ha manga tau ha hula Bitani ha dapit pa subangan sin Suba Jurdan.
Na, pagadlaw hambuuk kta hi Yahiya hi sa miyamanaw sng mawn kaniya.
Laung hi Yahiya, Yan na in giyanti anak bili-bili pagkulbanan pa Tuhan, karna siya in piyalahil sin Tuhan mamuas ha manga mnusiya dayn ha manga dusa nila!
Siya na ini in piyagiyan ku kaniyu.
Bakas ta kamu biyaytaan, laung ku, Awn tau sumunud kku, sagawa labi tuud mataas in kawasa niya dayn kku, sabab in siya asal naawn ha wala pa aku natau.
In bunnal niya, wala ku kiyaingatan bang hisiyu in tau naraak sin Tuhan sumunud kku, sagawa miyari aku nangligu ha manga tau iban tubig ha supaya siya mapanyata pa manga tau bangsa Israil.
Manjari nanuysuy na hi Yahiya ha manga mulid niya pasal sin Almasi.
Laung niya, Ha wala ku pa kiyaingatan bang hisiyu in naraak sin Tuhan sumunud kku, awn kiyabayta kku sin Tuhan, amu in nagdaak kku mangligu ha manga tau sin tubig.
Laung niya kku, Bang mu kakitaan in R sin Tuhan, tumulun magpanyata mawn pa hambuuk tau iban tumutug duun kaniya, in hti niya, siya na yan in tau sumangun sin R Mahasuchi sin Tuhan pa manga mnusiya.
Na, nabunnal tuud in bayta sin Tuhan, sabab kta ku tuud timulun dayn ha surga in R sin Tuhan, nagpasalupa biya mpati, ampa timapu mawn kan sa.
Na, laung hi Yahiya, In yan kta ku tuud iban bihaun baytaan ta na kamu tuud sin kasabunnalan, sin in hi sa amuna tuud in Anak Tuhan.
Manjari, pagadlaw hambuuk duun na isab hi Yahiya timitindug iban sin duwa mulid niya ha higad sin Suba Jurdan.
Sakali kta hi Yahiya hi sa limabay sarta laung niya, Yan na in giyanti bili-bili pagkulbanan pa Tuhan!
Pagdungug sin duwa mulid hi Yahiya sin bichara niya, magty sila imurul kan sa.
Sagawa pagharap hi sa pa ulihan, kta niya in duwangka-tau miyumurul kaniya, laung niya kanila, Mayta kamu imurul kku?
In sambung nila, Rabbi, hariin in kiyaruunan mu?
In hti sin Rabbi, Tuwan Guru.
Laung hi sa kanila, Agad kamu mari kku bat niyu kakitaan.
Manjari miyagad na sila iban kta nila na in kiyaruunan niya.
Iyabutan na sila dm didtu sabab in kaagad nila kan sa awn na kulang-labi lisag upat sin mahapun.
In ngn sin hambuuk amu in miyurul miyagad kan sa, hi Andariyas, taymanghud hi Simun Pitrus.
Manjari magty hi Andariyas miyadtu naglawag ha taymanghud niya hi Simun.
Kiyabaakan niya mn, laung hi Andariyas, Kiyabaakan namu na in Almasi.
Sakali diy niya madtu hi Simun kan sa.
Iyatud siya hi sa ampa namung, amu agi, Ikaw hi Simun, anak hi Yahiya, sagawa danglayan ta kaw Kipas.
In ngn Kipas sali da iban Pitrus.
In hti niya batu.
Manjari, pagadlaw hambuuk napikil hi sa limanjal pa hula Jalil.
Sakali nagbaak sila kay Pilip.
Laung hi sa kaniya.
Kari kaw agad kku!
In hi Pilip ini tau Bitsayda, amu in hula hi Andariyas kay Pitrus.
Na, magty hi Pilip naglawag kan Natanyal.
Kiyabaakan niya mayan, laung niya kan Natanyal, Kiyabaakan namu na in piyagbayta hi Musa kiyasulat ha lawm Kitab Tawrat iban sin piyagbayta sin manga kanabihan, amu in kiyasulat nila ha manga Kitab.
In piyagbayta nila amuna hi sa, anak hi Yusup dayn ha Nasarit.
Sakali laung hi Natanyal, Uy!
Mayta, awn tau marayaw dayn ha Nasarit?
In sambung hi Pilip, Kari kaw agad bat mu kakitaan.
Manjari, pagkita hi sa kan Natanyal sng mawn kaniya, namung hi sa, laung niya, Yari na in tau, amu in tantu tuud bangsa Israil.
Bukun siya panipu!
Laung hi Natanyal kaniya, Biya diin in kaingat mu kku?
In sambung hi sa, Sin way pa kaw natawag hi Pilip, kta ta kaw simisilung ha sawm kahuy tina.
Magty simambung hi Natanyal kan sa, laung niya, Tuwan Guru, ikaw na tuud in Anak Tuhan, iban ikaw in Sultan sin bangsa namu Israil!
Laung hi sa kaniya, Nagparachaya na kaw magty kku sawkat ta na kaw biyaytaan sin kta ta kaw similung ha sawm kahuy tina?
Ingat kaw ha susngun awn manga hinang ku kakitaan mu labi makainu-inu dayn ha yan!
Iban laung hi sa kanila, Tantu tuud baytaan ta kamu sin tuman, kakitaan niyu maukab in lawang langit iban magnaug-gaban in manga malikat sin Tuhan mari kku, amu in Anak Mnusiya.
