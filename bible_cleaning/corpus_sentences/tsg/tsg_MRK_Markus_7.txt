Manjari, in manga Parisi iban manga guru sin sara agama amu in nakald dayn ha dira Awrusalam Baytal Makdis miyawn nagtipun kan sa.
Sakali, kta nila in kaibanan manga mulid hi sa nagkakaun, ampa wala nakapanghugas tuud marayaw sin manga lima nila biya kaagi sin addat sin manga Yahudi magsuchi sin lima nila bang sila kumaun.
Karna in addat sin manga katn Yahudi labi awla na in manga Parisi di sila kumaun bang nila di masuchi naa muna in manga lima nila.
Iyaagad nila tuud marayaw in manga biatan sin kamaasan nila.
Iban di sila kumaun sin unu-unu dayn ha tabu bang di kahugasan naa muna biya sin kaagi nila maghugas.
Iban iyaagad nila tuud marayaw in manga katn hindu daakan sin kamaasan nila biya na sin kaagi sin paghugas marayaw sin manga sawan, sili, iban sin manga paglulutuan tumbaga.
Hangkan, pagkita sin manga Parisi iban sin manga guru sin sara agama ha manga mulid hi sa nagkakaun ha wala makapagsuchi sin manga lima nila, iyasubu nila hi sa, laung nila, Mayta in manga mulid mu di magkahagad sin manga biatan sin manga kamaasan natu?
Magkaun sadja sila minsan wala nakapanghugas tuud marayaw sin manga lima nila.
In sambung hi sa kanila, In kamu yan magpabaw-baw sadja miyamagad ha daakan sin Tuhan!
Sagawa in ha lawm atay niyu di magkugdan iban sin manga bichara niyu.
Kiyugdan tuud kamu sin kiyabayta hi Isayas ha lawm Kitab, amu agi sin Tuhan, Liyalaggu aku sin manga tau sin lapal-kabtangan nila, sagawa malayu aku dayn ha lawm atay nila.
Way da ps nila magpudji kku sabab hibayta nila sin in hindu nila daakan dayn kku, sagawa in kasabunnalan niya hinang-hinang nila sadja in hindu yan.
Na, biya ha yan tuud in kamu, laung hi sa.
Wala niyu na iyagad in daakan sin Tuhan, sagawa amu in kiyahagad niyu in manga daakan sin pagkahi niyu mnusiya.
Laung pa isab hi sa, Mapanday tuud kamu huminang sin dn hikasulak niyu in daakan sin Tuhan ha supaya niyu kabawgbugan in manga hindu biatan sin kamaasan niyu.
Karna, laung hi sa, Nagparman in Tuhan, piyanaug niya dayn kan Musa, amu agi, Pagaddati niyu in ina ama niyu, iban, Hisiyu-siyu in manukna ha ama atawa ina niya subay patayun.
Sagawa dugaing in hndu niyu ha manga tau.
Laung niyu, bang in hambuuk tau awn hipanabang niya ha maas niya, sagawa imiyan siya sin in tabang niya kanila hiungsud niya na kulban, hti niya kiyaungsud na pa Tuhan, na in yan makajari, minsan siya di na tumabang ha ina-ama niya.
Na, in hindu biatan sin kamaasan niyu biya ha yan amu in hndu niyu isab ha manga tau, laung hi sa, amuna in nakapalayu ha manga tau dayn ha Parman sin Tuhan.
Lgi, bukun sadja yan in nahinang niyu.
Mataud pa dugaing nahinang niyu amu in nakalanggal ha daakan sin Tuhan.
Pagubus tiyawag nagbalik hi sa in tau mataud mawn kaniya ampa siya namung kanila, laung niya, In kamu katn, dungug kamu sin hindu ku iban htiha niyu tuud.
In unu-unu kakaun makasd pa lawm baran sin tau di makasammal kaniya, sagawa in manga unu-unu mang guwa dayn ha lawm simud sin tau amu in makasammal kaniya.
Na, sasuku sin kamu nakarungug, dunguga niyu tuud in biyayta ku yan kaniyu!
Na, pagg hi sa dayn ha manga tau mataud miyadtu siya pa hambuuk by.
Duun mayan siya ha lawm by, iyasubu siya sin manga mulid niya pasal sin hindu diyalil niya.
Laung hi sa kanila, Bat biya da isab kamu sin kaibanan tau masi pa wayruun panghti.
Mayta, di niyu kaingatan sin in unu-unu kakaun makasd pa lawm baran sin tau di yan makasammal kaniya.
Sabab in kakaun yan di sumd pa lawm atay niya sagawa pa lawm tiyan niya, iban pagubus gumuwa da yan dayn ha lawm baran niya.
Dayn ha bichara hi sa yan, piyahti niya sin in katn kakaun halal iban wayruun kakaun in haram.
Iban laung pa isab hi sa, In unu-unu mang gumuwa dayn ha lawm atay sin tau amu in makasammal kaniya mahinang niya dusa.
Karna dayn ha lawm atay sin tau gumuwa in manga unu-unu mang amu in makar kaniya huminang maasihat, manakaw, mamunu, magjina, magnapsu sin unu-unu sin kaibanan, maghinang sin unu-unu katn mang, mangakkal ha pagkahi, magbais, mangabughu, manglimut, magtaas atay iban magkarupangan.
In manga katn hinang mang yan guwa dayn ha lawm pikilan sin tau iban amu yan in makasammal, mahinang niya dusa.
Pagubus ming na hi sa, ampa siya limanjal dayn didtu pa hula ha tungud sin dira Tirus.
Miyadtu siya pa hambuuk by iban in kabayaan niya wayruun makaingat sin yaun siya duun.
Sagawa di da siya makatapuk dayn ha manga tau.
Awn hambuuk babai amu in tagaanak babai siyusd saytan in nakarungug pasal hi sa.
Na, magty siya simujud pa alupan hi sa.
In babai ini bangsa Piniki dayn ha hula Siriya iban bukun siya Yahudi.
Piyangayu niya junjung kan sa papaguwaun in saytan dayn ha lawm baran sin anak niya babai.
Sagawa diyalil hi sa in sambung niya laung niya, Subay pakaunun naa muna in manga bata-bata.
Bukun patut in kakaun sin manga bata-bata hipakaun pa manga iru ipatan.
Bunnal in bichara mu yan, Tuwan, laung sin babai, sagawa minsan in manga iru ipatan ha sawm lamisahan kumaun da sin manga kakaun matanak dayn ha kakaun sin manga bata-bata.
Na laung hi sa kaniya, Dayn ha sabab sin pamung mu yan, kiyaulian na in anak mu.
Uwi na kaw.
Nag na in saytan dayn ha lawm baran sin anak mu!
Na, minuwi na in babai.
Paguwi niya, kta niya in anak niya nagkukulang ha kulangan iban kiyaulian na.
Nag na in saytan dayn ha lawm baran niya.
Manjari, dayn ha dira Tirus nagbalik na hi sa pa Dagat Jalil.
Limabay siya dayn ha Sidun iban dayn ha hula pagngnan Hangpu Dira.
Dimatung mayan siya madtu, awn manga tau miyawn kaniya nagdar hambuuk tau bisu iban umaw.
Nangayu sila junjung kan sa bang mayan kaputan niya in tau ini.
Na, diy hi sa limawak in tau bisu iban umaw dayn ha manga tau mataud ampa niya kiyamputan in lungag taynga sin tau iban piyahiran niya sin lura niya in dila sin tau ini.
Pagubus ampa hi sa himangad pa langit, ampa siya nimapas dakula.
Laung niya ha tau umaw-bisu, Ippata, in hti niya Maukab na.
Na, saruun-duun nakarungug na in tau bisu iban gimaan na in dila niya sarta mahantap na siya magbichara.
Pagubus ampa but-ibutan hi sa in manga tau, di pabaytaun minsan kansiyu pasal sin nahinang niya.
Sagawa iyampa na sila liyng, iyampa na sila nagsuysuy pasal sin nahinang niya.
Na, in tau katn nakarungug sin suysuy ini nahaylan tuud.
Laung nila, Uy, landu tuud marayaw in katn nahinang niya.
Minsan in bisu maparungug niya iban umaw mapabichara niya.
