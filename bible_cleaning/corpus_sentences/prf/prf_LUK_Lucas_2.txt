Ti panahunid a iyud, ay inyutus ni Emperador Augusto a kailangan a magparihistru en atanan a tolay a nasakupan nen kahariyan ni Roma.
Iyd en purumeru a pgparihistru nen tolay hidi dikona a gubernador ti Cirenio ti Siria.
Kaya en atanan a tolay ay ummuli ten sadili di a banuwan tnni magparihistru.
Kaya ti Jose a mgyan ten banuwan a Nazaret, a essa a siyudad ti Galilea ay ummangay ti Judea, ti Bethlehem ten banuwan a neenakan ni hari a David, gapu siya ay gubwat ten lahi ni David.
Kaguman ni Jose ti Maria a magin kabinga na.
Angay bi hidi magparihistru.
Ti Maria ay tareenakan dn, kaya mentras a ked hidi ti Bethlehem ay nagabutan siya nen pggenak na.
Inyenak ni Maria en panganay na a anak a lllaki.
Binalutan na iyud ti lampen sakay impakatdug na ten pgpakanan ti hayup.
Gapu awan dn hidi ti maari a tulusan ta awan dn ti bakanti ten pgkaseruwan.
Ti lugarid a iyud ay tehud a katolayan a magbantay ten alaga di hidi a tupa ten kaparangan ti gibiyid a iyud.
Bigla a pummeta dikodi en essa a anghel nen Panginoon, sakay en kaluwalhatian nen Panginoon ay dinumemlag ten palebut di kaya minanteng hidi.
Peru kinagi nen anghel dikodi, Dyan kam manteng, tehudk a tawid a maganda bareta para dikomoy.
Mangatd iyd ti dikl a kasayaan ten atanan a tolay.
Neenak nadid a aldew ten banuwan ni David en Tagapagligtas moy, en Cristo a Panginoon.
Saiddi tanda naid, tehud kam a ketan a anak a nabalutan ti lampen sakay kumkkatdug ten pgpakanan ti hayup.
Nadid, bigla a linumitaw ten pppgyanan nen anghel en makpal pa a anghel a gubwat dilanget, mgkansiyon hidi ti papuri ten Diyos.
Kinagi di, Puriyn en Diyos a ked dilanget, sakay kapayapaan ti lutaiday para ten tolay hidi a kasayaan na.
Dikona a nagsoli dn en anghel hidi dilanget ay namgguron en mggalaga hidi ti tupa, kinagi di, Kadtamon ti Bethlehem, angay tam ilingn iyd a pangyayari a ingkagi dikotam nen Panginoon.
Pagdaka hidi a ummangay ti Bethlehem.
Kddemt di haud ay netan di de Maria ay ti Jose, sakay en anak a kumkkatdug ten pgpakanan ti hayup.
Inyistorya nen mggalaga hidi ti tupa en tungkul ten anak a imbareta nen anghel dikodi.
Nagtaka en atanan a nakasanig ten kinagi nen mggalaga hidi ti tupa.
Peru pinakatandaan ni Maria en atanan a nasanig na, sakay nggisip-isip ten atanan a nangyari.
Nagsoli dn en mggalaga hidi ti tupa ten kaparangan a mgpapuriyn ten Diyos sakay magpahayag ten kadakilaan na, gapu ten atanan a nasanig di sakay netan di a imbareta nen anghel dikodi.
Nadid kddemt nen kawalu a aldew ay tinuri en anak, sakay Jesus en nangngaran di dikona.
Iyd en ngaran a kinagi nen anghel bagu siya a inlihi.
Ten dikona dummemt dn en aldew a pangtupad de Jose ay ti Maria ten Kautusan ni Moises a pglinis, ay ummangay hidi ti Jerusalem.
Tawid di en anak tnni iyalay di ten Panginoon, gapu kona hddi en nakasulat ten Kautusan nen Diyos, En atanan a panganay a lllaki ay ilaan ten Panginoon.
Nagalay bi hidi ayun ten kinagi nen kautusan nen Panginoon, maari a magkabinga a batu-batu oni duwwa a ogbun ni kalapati.
Nadid, ti panahunid a iyud ay tehud a lllaki a mgyan ti Jerusalem a Simeon en ngaran na.
Matuwid siya a tolay, tehud siya a nteng ten Diyos sakay mggaurayn siya ten pngligtas nen Diyos ten lahi ni Israel.
Ked dikona en Banal a Ispiritu.
Impakapospos nen Banal a Ispiritu dikona a awan siya matay hanggan awan na ketan en Cristo a impangaku nen Panginoon.
Gapu inggiyya siya nen Banal a Ispiritu kaya sinomdp siya ten Templo.
Dummemt bi ten Templo de Jose ay ti Maria a tawid di en anak a ti Jesus tnni tupadn di en Kautusan.
Kinarga ni Simeon en anak sakay nagpuri ten Diyos a kinagi na, Nadid Panginoon, natupad dn en impangaku mu dikoku, maariyk mu dn a alapn a mapayapa.
Gapu netan ku dn a mismu en pgligtas mu, a inhanda mu para ketan nen atanan a tolay.
Essa a demlag a mngpahayag ten kaluuban mu ten Hentil hidi, sakay siya bi en mangatd ti kapuriyan ten banuwan mu a Israel.
Nagtaka en dddikl hidi nen anak gapu ten kinagi ni Simeon tungkul dikona.
Pinagpala hidi ni Simeon sakay kinagi na knni Maria a ina nen anak, I anakid a iyd ay nelaan para ten kkkepahamak oni kkkaligtas nen makpal ti Israel.
Siya en tanda a gubwat ten Diyos, peru makpal mangkontraid dikona.
Gapu dikona ay matukuyan en ked ten isip nen makpal a tolay.
Sakay siko Maria ay dumanas ka ti subra a kalungkutan a kumn a balisung a nesaksak ti pusu muwen.
Ked bi ten Templo en essa propeta a bbbi, Ana en ngaran na.
Anak siya ni Fanuel a gubwat ten lahi ni Aser.
Biks dn siya a tarud.
Pittu la hidi a taon a nagagum ay ten kabinga na, sakay nabilu dn siya.
Nadid ay walu a pulu ay ti ppat dn a taon siya a bilu.
Pirmi siya a ked ten Templo, sakay aldew ay ti gibi ay sumamba ten Diyos ten pamamag-itan nen pgkulsyon sakay pgdasal.
Ti odas biyid a iyud ay ummadeni bi siya knde Jose ay ti Maria sakay nagpasalamat ten Diyos.
Nagupos bi siya ti tungkul ten anak ten atanan nen maguray ten pgpalaya nen Diyos ti Jerusalem.
Dikona natupad dn de Jose ay ti Maria en atanan a bagay a agidn nen Kautusan nen Panginoon ay nagsoli dn hidi ti Nazaret, Galilea.
En anak ay dummikl a malusug, matalinu, sakay makasaya ten Diyos.
Kada a taon ten Piyesta nen Aldew nen Pgtalib nen Judio hidi, ay angay en dddikl hidi ni Jesus ti Jerusalem.
Sakay dikona sapulu ay ti duwwa dn a taon ti Jesus ay ummangay dmman hidi ti Jerusalem a kona ten dati di a kaugaliyan.
Kttapos nen piyesta ay nagrektat dn hidi a ummuli.
Nawarak ti Jesus ti Jerusalem a awan natukuyan nen dddikl na hidi.
Gapu en akala di ay ked la siya a kaunonud di kaya tulos-tulos la en lakad di ten saldew.
Dikona a napospusan di a awan siya kaguman ay nagaryok dn hidi ten kapartidu di hidi ay ten mgkatenggi di hidi a tolay.
Peru awan di siya netan, kaya nagsoli hidi ti Jerusalem a magaryok.
Tllu a aldew hidi a nagaryok bagu di a netan ti Jesus ten Templo.
Mkpggetnud ten tagapagtoldu hidi nen Kautusan.
Mgsanig siya dikodi sakay magtanung.
Atanan nen makasanig hidi dikona ay magtaka ten karunungan na.
Dikona netan siya nen dddikl na hidi ay nagtaka bi hidi.
Kinagi nen ina na, Anak ku, bakin ginamet mu iyd dikomi?
Tunay kami ti balisa ay ti ama mu a mggaaryokn dikomu.
Kinagi ni Jesus, Bakin a aryoknnk moy?
Awan moy beman tukoy a dapatid ay kedk ten bilay nen ama ku?
Peru awan di naintendiyan en tatarudan a kahulugan nen kinagi na.
Sakay nk-oli dn siya ten dddikl na hidi ti Nazaret.
Masunurin siya a anak ten dddikl na hidi.
Nadid, pinakatandaan nen ina na en atanan a bagay a nangyari.
Mgdika-dikl ti Jesus, sakay lummawak en karunungan na.
Lalu siya a nagin makasaya ten Diyos pati ten tolay hidi.
