Nadid, tehud a lllaki a nagkasakit ti Betania a en ngaran na ay ti Lazaro a kapatkaka de Maria ay ti Marta.
Ti Maria en nangbulak ten bsset nen Panginoon ti pgpasrrub sakay pinahidan na ten buuk na.
Gapu tehud a saket ti Lazaro, kaya impekagi nen matkaka knni Jesus a, Panginoon, en mahal mu a amigu ay tehud a saket.
Peru dikona masanig iyud ni Jesus, ay kinagi na, Awan siya matay ten saket na.
Nangyari iyud tnni maparangalan en Diyos sakay ten pamamag-itan ni iyd ay maparangalan en Anak nen Diyos.
Mahal ni Jesus en mattkaka a de Marta, Maria ay ti Lazaro.
Peru nagpalipas pa siya ti duwwa a aldew sapul dikona a mabareta na a tehud a saket ti Lazaro.
Kllipas nen duwwa a aldew, ay kinagi na ten disepulus na hidi, Magsoli kitam ti Judea.
Kinagi nen disepulus na hidi, Maistu, awan beman pgbabaditan ka dn a batuwn nen pinunu hidi nen Judio hidi?
Bakin magsoli ka dmman haud?
Kinagi ni Jesus, Awan beman tehud a sapulu ay ti duwwa a odas ten maghapun?
Awan mesngdul en maglakad ni aldew, gapu ketan na en demlag ni munduwiday.
Peru mesngdul en maglakad ti gibi, gapu awan dikona en demlag.
Kttapos ni iyud, ay kinagi na dikodi, En amigu tam a ti Lazaro ay netidug, kaya kadtamon haud angen ku siya lukagn.
Panginoon, ni konahud ay magpiyya la siya, kagi nen disepulus na hidi.
En gustu a kagiyn ni Jesus ay patay dn ti Lazaro, peru en akala nen disepulus na hidi ay talaga a tidug la.
Kaya kinagi ni Jesus ti mahusay, Natay dn ti Lazaro.
Peru masayak ta awank haud tnni sumampalataya kam dikoku.
Kaya kadtamon haud.
Nadid, ti Tomas a ngngngaranan di a Kambal, ay nagakit ten kaguman na hidi.
Kadtamon mkkuyug kitam ten Maistu, maski mkkatay kitam dikona.
Kddemt de Jesus ti Betania, ay natukuyan na a ppat dn a aldew a nakalbbng ti Lazaro.
Manga tllu a kilumetru en kadeyu ni Betania ti Jerusalem.
Sakay makpal ten taga-Jerusalem hidi en ummangay knde Marta ay ti Maria tnni mangparapara dikodi.
Ten pkkasanig ni Marta a pademt ti Jesus, ay tinagbu na sakay inuron na siya.
Peru ti Maria ay nawarak la ten bilay di.
Kinagi ni Marta, Panginoon, ni ked ka la nakuwan hddi ay awan nakuwan natay en kapatkaka ku.
Peru tukoy ku, a maski nadid ay iyatd nen Diyos en nyaman a agidn mu dikona.
Kinagi ni Jesus dikona, Mabiyag a ruway en kapatkaka mu.
Kinagi ni Marta, Tukoy ku a mabiyag siya a ruway ten katapusan a aldew.
Kinagi ni Jesus dikona, Sikn en makapangatd ti biyag sakay en ruway a kkkabiyag.
Ni deyaman en sumampalataya dikoku, maski matay ay mabiyag a ruway.
Sakay en deyaman a biyag nadid a sumampalataya dikoku ay awan matay maski nikan.
Maniwala ka beman?
Tummbbig siya, Maniwalak Panginoon!
Sumampalatayak dikomu sakay maniwalak a siko en Cristo, en Anak nen Diyos, a orayn mi a pademt ti munduwiday.
Kttapos ni iyud ay ummuli ti Marta.
Inangay na sinekretu en wadi na a kinagiyan, Keddn en Maistu, padulaw na ka.
Ten pkkasanig ni Maria, ay pagdaka siya a tummakng sakay tummagbu knni Jesus.
Awan palla nakademt ti Jesus ten baryu, ked palla siya ten nangtagbuwan dikodi ni Marta.
Inumunud knni Maria en Judio hidi a mangparapara dikodi, dikona ketan di a magalistu siya a lumuwas ten bilay di.
Akala di ay angay siya ten pglbbngngan a magsanget.
Kddemt ni Maria ten puwestu ni Jesus, ay lummuhud siya ten tttaknggan na.
Kinagi na, Panginoon, ni ked ka la nakuwan hddi ay awan natay en kapatkaka ku.
Nahabag ti Jesus ten pkketa na a magsanget ti Maria sakay en Judio hidi a kaguman na.
Hdya nnglbbngngan moyid dikona?
kagi ni Jesus.
Karon hd Panginoon angen mu ilingn.
tbbig di dikona.
Nagsanget ti Jesus.
Kaya, kinagi nen Judio hidi, Ilingn moy talaga a mahal na ti Lazaro!
Peru kinagi nen agum, Nagpapiyya siya ti burk, bakin awan na napugd en kkkatay ni Lazaro?
Kddemt ni Jesus ten pglbbngngan ay nalungkut siya a ruway.
En pglbbngngan ay kuweba a tehud a takp a dikl a batu en bunganga na.
Kinagi ni Jesus dikodi, Ibutan moy batuwen.
Kinagi ni Marta, Panginoon kappat na dn nadid a aldew siguradu a mabuyok dn siya.
Kinagi ni Jesus, Awan beman kinagi ku dikomu a ni sumampalataya ka dikoku ay ketan mu nen kaluwalhatian nen Diyos?
Kaya inibutan di en batu.
Sakay tummangad ti Jesus a kinagi na, Ama, magpasalamatk dikomu gapu sinanigk mu.
Tukoy ku Ama a pirmiyk mu a sanign.
Kaya ku iyd a kinagi ay gapu ti tolayiday hidi, tnni maniwala hidi a siko en nangutus dikoku.
Kttapos na iyud a kinagi, ay impkraw na a, Lazaro, lumuwas ka han!
Linumuwas ngani ti Lazaro, a nabalutan ti damit a panglbbng en lima na sakay en bsset na, tehud bi a takp a damit en rupa.
Kinagi ni Jesus, Okbisan moy siya, tnni makalakad dn siya.
Kakpalan ten Judio hidi a kaguman ni Maria a naketa ten ginamet ni Jesus ay summampalataya hidi dikona.
Peru en agum, ay ummangay hidi ten Pariseo hidi sakay imbareta di en ginamet ni Jesus.
Kaya inipun nen pinunu hidi nen padi hidi sakay nen Pariseo hidi en kagawad hidi nen Sanedrin.
Kinagi di a, nya gamitn tamid?
Makpal dn a ginggamet a himala i tolayid a iyn.
Ni pppabayan tam siya a magtulos-tulos ti gggamitn naen ay mapaniwala na en atanan.
Ni magkakonahud ay angay hddi en Romano hidi sakay sidan di en Templo sakay pahirapan di en bansa tam.
Peru en essa dikodi a ti Caifas, a kapunuwan nen padi hidi tenhud, ay kinagi na, Talaga a awan kam ti tukoy!
Awan moy beman maisip a mas mapiyya pa ni essa la matayid alang-alang ten banuwan, nan ni mepahamak en buu a bansa?
Awan gubwat ten sadili na iyud a kinagi ni Caifas.
Nan bilang kapunuwan nen padi hidi ti iyud a taon ay impahayag na a dapat a matay ti Jesus alang-alang ten bansa di.
Sakay tnni maipun en atanan a nekalat a anak nen Diyos.
Sapul haud, ay nagisipan di dn ni konya di a mapabunu ti Jesus.
Kaya ti Jesus ay awan dn pinumeta a maglakad ti Judea.
Nan nagdiretsu dn siya ten banuwan a Efraim a adeni ten kaparangan.
Sakay haud pala siya a nkpgyan a kaguman nen disepulus na hidi.
Nadid, adeni dn en Piyesta nen Aldew nen Pgtalib nen Judio hidi, makpal a inumangay a tolay ti Jerusalem bagu a dumemt en piyesta, tnni tupadn di en utus ni Moises tungkul ten pglinis ti bggi.
Inaryok di ti Jesus ten Templo, sakay nagtanungan hidi, nya ti palagay moyid?
Umangay wd siya ti piyestaidi?
kagi di.
Nagutus en kapunuwan nen padi hidi sakay en Pariseo hidi, a ikagi dikodi nen tolay hidi ni hdya puwestuwid ni Jesus, tnni mapadikp di siya.
