Kagalang-galang a Teofilo, makpal dn a tolay i nagsikapid a mngsulat tungkul ten bagay hidi a nangyari a netan mi.
En insulat di ay tungkul ten netoldu dikomi nen naketa hidi sapul pa ten sapul na, sakay nangaral ten Maganda a Bareta.
Kaya inadal ku bi ti hustu en atanan a bagay tungkul ti nangyariyid a hidi iyd, sinapul ku ten sapul na, sakay kttapos ay naisipan ku a isulat ti maayus en atanan a pangyayari para dikomu tnni matukuyan mu talagaid a katutuhanan tungkul ten netoldu hidi dikomu.
Dikona a ti Herodes en hari ti Judea ay tehud a essa a padi a Zacarias en ngaran na.
Kaguman siya ten grupu ni Abias.
En kabinga na ay ti Elisabet a gubwat ten lahi ni Aaron.
Ten atubengn nen Diyos ay parehu a makasaya en magkabinga.
Sssunudn di en atanan a kautusan sakay bilin nen Panginoon.
Awan hidi ti anak gapu baug ti Elisabet, sakay mgkatanda dn hidi a duwwa.
Nadid, dikona a en grupu dn de Zacarias en lummewas a nanungkulan ten Templo ay siya en nagserbi a padi ten atubengn nen Diyos.
Dikona nagbunutan hidi a ayun ten kaugaliyan nen padi hidi ay en ngaran ni Zacarias en napili a somdp ten kadisaladan nen Templo nen Panginoon para magalay ti insenso.
Ti odasid a iyud ay napisan bi en tolay hidi a magdasal ten luwas nen Templo.
Nadid ay tehud a pummeta knni Zacarias a essa anghel nen Panginoon.
Ngtakng ten kawanan nen altar a pgtutudan ti insenso.
Narknid siya sakay nentingan ten pkketa na ten anghel.
Peru kinagi nen anghel dikona, Dyan ka manteng Zacarias!
Sinanig nen Diyos en dasal mu.
Magenak en kabinga mu a ti Elisabet ti essa a lllaki sakay Juan ingaran muwid dikona.
Magin masaya ka sakay makpal bi masayaid ten kkkeenak na.
Gapu magin mataas siya ten atubengn nen Panginoon.
Awan siya dapat a uminom ti alak oni maski nyaman a makalasing.
Buktet palla siya ay ked dn dikona en Banal a Ispiritu.
Makpal ten Israelita hidi en maakit na a sumoli ten Panginoon di a Diyos.
Dumipalongu siya ten Panginoon.
Ked dikona en Ispiritu sakay kapangyariyan a kona knni Elias a propeta.
Pagkasunduwn na en mttama hidi.
Pasoliyn na ten tama a dilan en masuwayin hidi, tnni mehanda na en tolay hidi para ten Panginoon.
Kinagi ni Zacarias ten anghel, Konyak a makasigudu a mangyari iyd?
Lakayk dn sakay biks dn bi en kabinga ku.
Tummbbig en anghel, Sikn ay ti Gabriel a magserbi ten atubengn nen Diyos.
Inutusank na tnni ikagi ku dikomu iyd a maganda a bareta.
Peru gapu awan ka maniwala ten kinagi ku a mangyari iyd ten netakda a panahun, ay mabulol ka hanggan dumemt en takda a odas a mangyari en kinagi ku dn dikomu.
Nadid en tolay hidi ay maguray knni Zacarias ten luwas.
Magtaka dn hidi ni bakin a malay siya a lumuwas.
Ten klluwas na ay awan dn siya makapagupos nan magsinyas dlla.
Kaya naisip nen tolay hidi a bakay naketa siya ti pangitain ten disalad nen Templo.
Ti Zacarias ay nagtulos-tulos a bulol.
Dikona natapos dn en pgserbi ni Zacarias ay ummuli dn siya.
Awan nagnalay ay naglihi dn ngani ti Elisabet.
Sakay limma a bulan siya a awan lummuwas ten bilay di.
Kinagi ni Elisabet, Nadid ay kinagbiyank nen Panginoon.
Ginamet na iyd tnni maibut en dahilan nen kahihiyan ku!
Ten kannm a bulan nen pgbuktet ni Elisabet ay inutusan nen Diyos ti anghel Gabriel a umangay ti Nazaret, Galilea, tnni kaurunn na en essa a dalaga a Maria en ngaran na.
Nakatakda dn siya a ikasal knni Jose a gubwat ten lahi ni hari a David.
Ummangay en anghel knni Maria, sakay binati na, Magsaya ka dn!
Kasayaan ka a tarud nen Diyos sakay ked dikomu en Panginoon.
Nabalisa a tarud ti Maria sakay inisip na ti hustu ni nya i kahuluganid ni uposid a iyud.
Kinagi nen anghel dikona, Dyan ka manteng Maria, gapu kasayaan ka nen Diyos.
Kagiyn kuwidi dikomu ay maglihi ka sakay magenak ka ti essa a lllaki a ngaranan mu a Jesus.
Magin mataas siya, sakay ngaranan di siya a Anak nen Kataasan a Diyos.
Gamitn siya nen Panginoon a Diyos a hari a kona ten ninunu na a ti David.
Maghari siya ten lahi ni Jacob a awan ti katapusan.
En pghari na ay pang-awan ti katapusan.
Kinagi ni Maria ten anghel, Konya iyd a mangyari birhenk palla bi?
Kinagi nen anghel dikona, Umangay dikomu en Banal a Ispiritu sakay lenduman ka nen kapangyariyan nen Kataasan a Diyos.
Kaya en iyenak mu ay banal sakay dulawn a Anak nen Diyos.
Kona ten nangyari ten kamag-anak mu a ti Elisabet, awan beman tukoy nen atanan a tolay a baug siya?
Peru nadid ay naglihi siya maski biks dn.
Kannm na dn nadid a bulan a mabuktet, gapu awan ti nyaman a bagay a awan magamet nen Diyos.
Tummbbig ti Maria, Alipink nen Panginoon.
Mangyari nakuwan dikoku en kinagi mu.
Kttapos ay linakadan dn siya nen anghel.
Nadid, awan nagnalay ay nagapura ti Maria a ummangay ten mabuki-bukid a banuwan ti Judea.
Kddemt na ten bilay de Zacarias ay binati na ti Elisabet.
Pkkasanig ni Elisabet knni Maria ay nagarikad en anak ten disalad nen tiyan na.
Naputat ti Banal a Ispiritu ti Elisabet.
Sakay nepkraw siya ten saya na a kinagi na, Pinagpala ka ten atanan a bbbi sakay pinagpala bi i buktet muwen!
Deyak beman para bisitan nen ina nen Panginoon ku?
Ten pkkasanig ku ten bati mu ay nagarikad ten saya na i anakidi ti tiyan kuwiday.
Pinagpala ka ta summampalataya ka a mangyari en kinagi nen Panginoon dikomu.
Sakay kinagi ni Maria, Magpuri i pusu kuwiday ten Panginoon, sakay en ispiritu ku ay masaya ten Diyos a Tagapagligtas ku.
Gapu awank na pinabayan maski mababak la a alipin na!
Sapul nadid ay kagiyn nen atanan a tolay a sikn ay pinagpala.
Gapu dikl a bagay en ginamet dikoku nen Makapangyariyan a Diyos.
Siya ay Banal!
En habag na ay para ten atanan a tolay, sakay ten atanan a lahi a tehud a nteng dikona.
Impeta na en begsk nen barasu na, sakay linitu na en hambug hidi ti pggisipan.
Inibutan na ten trono di en tehud hidi a kapangyariyan.
Sakay intaas na en ked hidi ten mababa a kalagayan.
Pinutat na ti mgkaganda a bagay en magalp hidi.
Sakay pinalakad na a awan ti tawid a nyaman en mgkayaman hidi.
Tinulungan na en tagapagserbi na a Israel, awan na hidi linimon a kahabagan.
Tinupad na en pangaku na ten ninunu tam hidi, knni Abraham sakay en lahi na hidi a awan ti katapusan!
Ngyan ti Maria knde Elisabet ti tllu a bulan bagu siya a ummuli.
Nadid, dikona dummemt en odas a magenak dn ti Elisabet ay lllaki en anak na.
Masaya a tarud en kadatigan na hidi sakay en partidu na hidi dikona a mabareta di a pinagpala siya nen Panginoon.
Ten kawalu a aldew ay ummangay hidi ten bilay de Elisabet gapu turiyn di dn en anak.
Ngaranan di nakuwan a Zacarias en anak a kona ten ama na, peru kinagi ni Elisabet, Bakn!
Juan ngaran naid.
Kinagi di, Peru awan kam ti kapartidu a tehud a ngaran a kona han.
Kaya sininyasan di en ama na tnni itanung di ni nya gustu naid a pangngaran ten anak na.
Nggid ti Zacarias ti pagsulatan sakay insulat na a, Juan i ngaran naid.
Nagtaka hidi a atanan.
Ti odasid biyid a iyud ay nakapagupos dn ti Zacarias, sakay tulos siya a nagpuri ten Diyos.
Nentingan en kadatigan di hidi, sakay nekalat en bareta ten buu a mabuki-bukid a lugar ti Judea.
Atanan nen nakabareta hidi ay mggaisipn ten pangyayari.
Kinagi di, nya wd pangyariyanid ni anakid a iyd?
Gapu maliwanag a ked dikona en kapangyariyan nen Panginoon.
Naputat ti Banal a Ispiritu ti Zacarias a ama ni Juan, sakay nagpahayag ti mensahi a gubwat ten Diyos.
Kinagi na, Puriyn tam en Panginoon a Diyos ni Israel!
Tinulungan na sakay pinalaya en tolay na hidi.
Nngpaangay siya dikotam ti essa a makapangyariyan a Tagapagligtas, a gubwat ten lahi ni David a tagapagserbi na.
Tenhud pa a panahun ay impangaku na dn ten pamamag-itan nen propeta na hidi a banal, a iligtas na kitam ten atanan a kadima tam, sakay ten atanan a maiyamut dikotam.
Nagpangaku bi a kagbiyan na en ninunu tam hidi, sakay awan na kalimunan en banal na a kasunduwan.
Impangaku na ten ninunu tam a ti Abraham, a iligtas na kitam ten atanan a kadima tam, tnni makapagserbi kitam dikona a awan ti nteng, sakay magin banal sakay matuwid ten pangileng na mentras a biyag kitam.
Intulos pa ni Zacarias a kinagi, Siko a anak ku ay ngaranan di ka a propeta nen Kataasan a Diyos.
Gapu mgdipalongu ka ten Panginoon a mnghanda ten paglakadan na.
Tnni ipakapospos mu ten tolay na hidi en kaligtasan di, sakay en kapatawadan nen kasalanan di.
En Diyos ay talaga a makkkagbiyn sakay mapagmahal.
Pgdadedemlagn na dn en aldew nen kaligtasan.
Siya i mangdemlagid ten tolay hidi a ked ten kadiklmman sakay en adeni dn ti kamatayan.
Igiyya na kitam ten dilan a patamu ten kapayapaan.
Dummikl en anak sakay bummegsk en ispiritu na.
Ngyan siya ten kaparangan hanggan ten dikona angay dn siya pummeta ten banuwan ni Israel.
