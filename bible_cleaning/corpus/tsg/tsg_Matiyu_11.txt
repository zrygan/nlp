1: Pagubus hi sa nagdaak ha hangpu tagduwa mulid niya, ming na siya dayn didtu. Miyanaw siya dayn ha hambuuk kawman pa hambuuk kawman ha paghula yadtu nanghindu iban nagnashat.
2: Na, sabu ha lawm kalabusu hi Yahiya amu in Mangliligu, kiyarungugan niya bang unu in hinang sin Almasi. Sakali diyaak niya in manga mulid niya kaibanan madtu kan sa mangasubu.
3: Nkawn mayan sila kan sa, laung nila, Tuwan, baytai kami kunu. Ikaw na ka in piyagiyan hi Yahiya amu in dumatung mari atawa awn pa huwat-huwatun namu dumatung dugaing dayn kaymu?
4: In sambung hi sa kanila, laung niya, Balik na kamu iban baytai niyu hi Yahiya sin manga kkita iban diyurungug niyu!
5: In tau bakas buta, makakita na; in bakas pingka, makapanaw na mabuntul; in manga tau bakas ipul, malanu na in baran nila; in bakas bisu, makarungug na; sampay tau miyatay, nabuhi na nagbalik; iban piyagnanashat na in Bayta Marayaw ha manga miskin.
6: Na, hisiyu-siyu in di maghawal-hawal mangandul kku, makg-makuyag tuud siya.
7: Ha sasang sin manga mulid hi Yahiya sng na muwi, namichara na hi sa pa manga tau mataud natitipun sin pasal hi Yahiya. Laung niya, Ha waktu miyadtu kamu kimita kan Yahiya didtu ha hula paslangan mahunit paghulaan, unu in hiyuwat-huwat niyu kakitaan didtu? Hambuuk tau ka siya amu in magpinda-pinda in pikilan biya sin dahun parang mar sin hangin madtu mari? Tantu bukun.
8: Unu baha in piyagkita niyu madtu? Hambuuk tau ka amu in nagtatamung sin maharga? Tantu bukun. In tau nagtatamung biya ha yan naghuhula ha lawm astana.
9: Baytai niyu aku tuud, unu in kiyadtu niyu kta? Hambuuk nabi? Bunnal hambuuk siya nabi, sagawa in kiyakitaan niyu mataas myu dayn ha manga kaibanan nabi.
10: Sabab hi Yahiya in piyagiyan sin Kitab, amu agi sin Tuhan,
: Pakadtuun ku in kiyawakilan ku muna dayn kaymu
: ha supaya maparayaw niya in dn labayan mu.
11: Laung hi sa ha manga tau, Baytaan ta kamu tuud. Wayruun pa mnusiya dayn sin tagna kaawn sin mnusiya in labi mataas dayn kan Yahiya amu in Mangliligu. Sagawa in tau katn ha lawm pamarintahan sin Tuhan sampay pa manga tau amu in bukun mataas in hinang, mataas sila dayn kan Yahiya.
12: Dayn ha waktu timagna hi Yahiya nagnashat sampay pa adlaw ini, mataud tau in simulay nagtuyu-tuyu umingat pasal sin pamarinta sin Tuhan.
13: Sampay pa waktu gimuwa hi Yahiya, in katn nabi iban sin sara piyanaug dayn kan Musa namayta pasal sin pamarinta sin Tuhan.
14: Nagbayta isab in hambuuk nabi sin dumatung hi Ilyas pa dunya. Na, bang kamu mabaya magkahagad sin bayta sin manga nabi, hi Yahiya ini amuna hi Ilyas piyagiyan sin manga nabi.
15: Na, sasuku sin kamu nakarungug, dunguga niyu tuud in biyayta ku yan kaniyu.
16: Laung hi sa, Unu in hikapagsawpama ku pasal sin addat sin manga tau ha masa ini? Na, biya sila manga bata-bata naglilingkud ha halaman tabu. In hangka-tumpuk bata-bata gumasud pa dugaing ha hansipak, laung nila,
17: Magpangalay-pangalay kitaniyu. Na in sambung sin kaibanan bata-bata, laung nila, Di kami mabaya. Sakali laung sin ha hansipak, Maglugu-lugu kitaniyu makaulung-ulung. Na, in sambung isab sin kaibanan, laung nila, Di kami mabaya. Biya da isab ha yan in manga tau masa ini. Wayruun unu-unu makasulut kanila.
18: In hi Yahiya mahumu di magkaun, magpuasa sadja siya, iban di siya magiinum sin unu-unu makahilu. Sakali laung sin manga tau, Siyusd siya sin saytan.
19: Ampa in aku, amu in Anak Mnusiya, magkaun iban maginum. Sakali laung sin manga tau, Kitaa niyu ba in tau yan. Dahal tuud iban magiinum. Magbagay iban sin tau mangangawa sukay pa parinta iban sin manga baldusa kaibanan! Sagawa laung hi sa, di da maunu minsan niyu di kabayaan in hinang namu kay Yahiha karna in kasabunnalan sin ingat dayn ha Tuhan kakitaan da ha manga hinang amu in biya bunga niya.
20: Manjari piyagamahan hi sa in manga tau naghuhula ha manga kawman amu in kiyapakitaan niya sin manga mujijat nahinang niya, sabab wala sila nagtawbat sin manga dusa nila.
21: Laung hi sa kanila, Andu, in kamu yan manga tau Kurasin iban sin tau Bitsayda. Di hikasipat in kasusahan niyu ha susngun! Sabab mayta? Mataud mujijat bakas piyakita kaniyu, sagawa wala niyu da iyasip. Malayngkan bang in manga mujijat yan napakita muna ha manga tau ha dira Tirus iban ha dira Sidun, tantu magty sila magsulug badju karut, iban magbutang abu pa  nila, tanda sin pagtawbatan nila na in dusa nila!
22: Baytaan ta kamu, bang ha adlaw paghukum na ha manga mnusiya, mabuggat in hukuman hibutang sin Tuhan kaniyu. Labi pa in buggat niya dayn sin hukuman hibutang pa manga tau Tirus iban manga tau Sidun.
23: Na, in kamu isab manga tau Kapirnaum, nagbantug-bantug kamu sin makasampay kamu pa surga. Sagawa narka in sampayan niyu. Bang in manga mujijat amu in piyakita duun kaniyu kiyapakita nakauna ha manga tau ha dira Sudum, tantu sampay bihaun masi namn duun in dira Sudum!
24: Na, baytaan ta kamu, bang ha adlaw paghukum na ha manga mnusiya, mabuggat pa in hukuman hibutang sin Tuhan kaniyu dayn sin hukuman hibutang niya ha manga tau Sudum, amu in manga tau bakas tanyag in kangan nila.
25: Pagubus piyagamahan hi sa in manga tau yadtu, nangarap siya pa Tuhan. Laung niya,  Ama ku, ikaw da in makapagbaya sin unu-unu katn ha langit iban dunya! Magsukul tuud aku kaymu, sabab in piyaglimbung mu dayn ha tau taga ingat sampay taga pangadji, amuna in piyahti mu ha manga tau awam.
26: Na, in yan mattan tuud, Ama ku, sabab biya ha yan in kabayaan mu maawn.
27: Pagubus ampa namichara hi sa pa manga tau, laung niya, Kiyarihil na kku sin Ama ku in unu-unu katn. Wayruun makaingat tuud kku luwal da in Ama ku. Damikkiyan da isab wayruun makaingat tuud ha Ama ku luwal da aku, amu in Anak niya, iban sin manga tau amu in miyaksud ku paingatun.
28: Kari kamu sasuku sin kamu amu in kiyabubuggatan maghinang sin hinang daakan sin agama iban kiyasisigpitan sin kasusahan, ampa ku dihilan kasannyangan in lawm atay niyu.
29: Pagguru kamu kku iban kahagara niyu in panghindu ku, sabab marayaw aku iban mababa in pangatayan ku. Dayn duun kamu makabaak kasannyangan.
30: Sabab in panghindu ku kaniyu maluhay agarun. In daakan ku amu in hipatanggung ku kaniyu, magaan da.