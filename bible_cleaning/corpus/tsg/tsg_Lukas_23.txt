Na, timindug in tau katn ha paghuhukuman, ampa nila diy hi sa madtu kan Gubnul Pilatu.
Duun nila biyayta in manga tuntut nila kan sa. Laung nila, Siya ini in tau nasaggaw namu mangd pa kalawngan ha manga tau pagkahi namu Yahudi. Biyaytaan niya in manga tau di papagbayarun sukay pa parinta sin Sultan sin hula Rm. Iban laung niya ha manga tau siya na in Almasi amu in naraak sin Tuhan magsultan kmu.
Laung hi Pilatu kan sa, Ikaw na ka in sultan sin manga Yahudi?
Na, biya na sin kiyapamung mu, in sambung hi sa.
Na, laung hi Pilatu ha manga nakura kaimaman iban ha manga tau mataud, Wayruun dusa kiyabaakan ku ha tau ini, amu in mapatut ku butangan hukuman.
Sagawa limugus tuud sila sin awn narusa hi sa. Laung nila, In pagnashat niya amu in nakarihil hiluhala ha tau katn ha katilibut sin Yahudiya. Tiyagnaan niya nagnashat didtu ha Jalil. Na, bihaun yan na siya nakaabut pa Awrusalam Baytal Makdis.
Pagdungug hi Pilatu sin bichara nila, nangasubu siya, laung niya, Tau Jalil ka in tau ini?
Na, pagingat hi Pilatu sin in hi sa tau dayn ha hula piyagparintahan hi Hirud, piyar niya hi sa madtu kan Hirud. Karna ha waktu yaun kiyasabuhan duun hi Hirud ha Awrusalam Baytal Makdis.
Na, kiygan hi Hirud pagkita niya kan sa, sabab malugay na in baya niya kumita kan sa. Mataud in diyungug niya pasal hi sa iban hiyuhuna-huna niya makakita siya kan sa huminang mujijat.
Hangkan mataud in iyasubu hi Hirud kan sa, sagawa wala tuud simambung hi sa.
Na, miyawn pa unahan in manga nakura kaimaman iban manga guru sin sara agama ampa sila namahit namayta sin manga nahinang hi sa, amu in tuntut nila kaniya.
Hti piyaglami-lamihan hi Hirud iban sin manga sundalu niya hi sa iban piyagudju-udju nila siya. Jiyubahan nila hi sa sin juba malingkat ampa nila piyabalik madtu kan Pilatu.
Na, tagnaan dayn ha adlaw yadtu nakapagbagay na hi Hirud kay Pilatu. In tagna magkuntara tuud sila.
Sakali piyakawa hi Pilatu in manga nakura kaimaman, in manga nakura iban sin manga tau.
Laung niya kanila, Diy niyu mari kku in tau ini sabab laung niyu mangd siya ha manga tau sumagga ha parinta. Na, siyumariya ku na siya ha alupan niyu sagawa wayruun dusa niya unu-unu kiyabaakan ku. Wala siya kiyamattanan sin manga tuntut niyu kaniya.
Damikkiyan, in hi Hirud, wayruun da isab kiyabaakan niya dusa sin tau ini. Hangkan piyar niya nagbalik mari kmu. Bukun tuud patut patayun in tau ini sabab wayruun tuud unu-unu mang nahinang niya.
Hangkan palapdusan ku sadja siya ampa ku siya puasun.
Ha sakaba waktu sin Pagjamu Paglappas dayn ha Kamatay, biya sin pagkabiyaksahan paghinangun sin gubnul, subay siya magpaguwa hambuuk pilisu.
Sakali imulang in manga tau mataud, laung nila, Papatayan hi sa! Papaguwaa kmu hi Barabbas!
In hi Barabbas najl sabab lamud siya ha manga tau ha lawm dira Awrusalam Baytal Makdis nangatu ha parinta iban nakabunu siya.
In kabayaan hi Pilatu puasun niya hi sa, hangkan bcharahan niya nagbalik in manga tau.
Sagawa imulang nagbalik in manga tau, laung nila, Palansangan siya pa usuk! Palansangan siya pa usuk!
Sakali imiyan na isab nagbalik hi Pilatu kanila, laung niya, Mayta, unu in dusa nahinang niya? Wayruun dusa niya kiyabaakan ku, hangkan bukun siya patut patayun. Palapdusan ku sadja siya ampa ku siya puasun. Amu yan in hikat niya piyamung ha manga tau.
Sagawa masi-masi in pagulang matanug sin manga tau sin in hi sa subay hipalansang pa usuk. Na, mahuli dayn duun naagad da in kabayaan sin manga tau.
Hangkan biyutangan na hi Pilatu hukuman hi sa, amu in hukuman kabayaan sin manga tau hibutang kaniya.
Piyaguwa niya in tau, amu in najl pasal lamud siya ha manga tau nanghiluhala ha parinta iban nakabunu siya, sabab siya in kabayaan sin manga tau paguwaun. Ampa in hi sa tiyukbal niya na pa lawm lima sin manga tau bat nila mahinang in kabayaan nila.
Na, diy hi sa sin manga sundalu tudju pa lugal pagpatayan kaniya. Ha sabu nila miyamanaw piyagbk nila in hambuuk tau dayn ha hula Kirini pagngnan Simun. In tau ini ld dayn ha gimba harap mawn pa dira. Na, liyugus sin manga sundalu in tau ini umurul kan sa magd sin usuk paglansangan kan sa.
Mataud tau in imurul ha ulihan hi sa. In kaibanan kanila manga babai amu in nagtatangis iban nagdurukka kan sa.
Sakali himarap hi sa kanila ampa imiyan, laung niya, Kamu manga babai dayn ha Awrusalam Baytal Makdis, ayaw niyu aku pagtangisi! Sagawa in pagtangisi niyu in baran niyu iban sin manga anak niyu.
Karna awn da waktu dumatung ha susngun kugdanan kasigpitan dakula in lawm dunya ini iban makaiyan in manga tau, laung nila, Marayaw sukud sin manga babai di makaanak, iban sin manga babai way anak iban manga babai wala nakapaduru bata-bata!
Amu yan in waktu magsukna in manga tau sin baran nila. Laung nila ha manga bd, Bang mayan kamu malubu harap mari kmu! Hti laung nila ha manga bd-bd, Bang mayan kami tabunan niyu!
Karna bang nila mahinang in manga kabinsanaan ini ha tau amu in wala nakarusa, na amu pa ka isab in manga nakarusa in di nila binsanaun?
Sakali awn isab duwa tau nakarusa bakas nakalanggal sara in diy nila patayun hidungan kan sa.
Nakaabut mayan sila pa tungud sin lugal pagngnan Kulakub , duun nila liyansang pa usuk hi sa ampa nila piyatindug in usuk. Damikkiyan, liyansang nila da isab pa usuk in duwa tau nakalanggal sara ampa piyatindug in hambuuk usuk ha dapit pa tuu hi sa ampa in hambuuk ha dapit pa lawa niya.
Na, piyangayuan hi sa kaampunan pa Tuhan in manga tau nanglaug kaniya. Laung niya, Ya Ama, Tuhan, ampuna sila, sabab di nila kaingatan bang unu in hhinang nila.
Na, piyagbahagian nila in tamungun hi sa. Piyagkuut-kuutan nila bang unu in masuku sin pakaniya-pakaniya.
Duun in manga tau nangingita-ngita ha sabu piyaglami-lamihan iyuudju-udju hi sa sin manga nakura sin manga Yahudi. Laung nila, Natabang niya in tau dugaing dayn ha kamulahan. Na, kitaun ta kunu bang niya matabang in baran niya bang siya bunnal amu na in Almasi amu in pin sin Tuhan mamarinta!
Damikkiyan in manga sundalu, iyudju-udju nila da isab. Simuuk sila madtu kan sa ampa nila diyuhalan hi sa sin tubig anggul biya tuba. In hinang nila yan hambuuk pamaba-maba nila kan sa.
Ampa nila yan hi sa, laung nila, Bang kaw bunnal sultan sin manga Yahudi, lappasa na in baran mu!
Awn sulat biyutang duun ha babaw sin  hi sa, amu agi, Amu na ini in Sultan sin manga Yahudi.
Damikkiyan in hambuuk tau nakalanggal sara amu in liyalansang da isab ha usuk, nangjk kan sa, laung niya, Bukun ka ikaw in Almasi? Na, lappasa na in baran mu iban kami!
Sakali piyagamahan siya sin iban niya, amu agi, Di ka kaw mabuga ha Tuhan? In hukuman biyutang kaniya sibu da iban sin hukuman biyutang kaymu.
Sagawa in kita patut butangan sin hukuman sabab sin dusa nahinang ta. Sagawa in siya wala nakarusa.
Ubus ampa siya imiyan kan sa, laung niya, sa, tumtuma mayan aku bang kaw mamarinta na!
In sambung hi sa kaniya, Ini in janji ku kaymu. Ha adlaw da ini, didtu kaw magagad iban aku ha uwian sin manga tau marayaw.
Manjari naabut mayan ugtu suga nanigidlum na in katilibut sin hula sampay naabut lisag t sabab nalawa in sawa sin suga.
Na, in kurtina marakmul didtu ha lawm By sin Tuhan nagisi nagduwa.
Sakali nagsuwara matanug hi sa, laung niya, Ya Ama Tuhan, hiungsud ku pa lawm lima mu in nyawa ku! Pagubus niya na mayan nagbichara miyugtu na in napas niya.
In katn naawn yan kta sin hambuuk kapitan sin manga sundalu. Nahaylan siya sin manga kta niya sarta piyudji niya in Tuhan, laung niya, Mattan na tuud sin in tau ini wayruun tuud dusa niya!
Damikkiyan in manga tau nagtipun nangita-ngita duun kan sa, nkita da isab sin manga katn naawn. Minuwi sila katn iban pagdukduk sin daghal nila tanda sin pagkarukkahan nila.
Na, in sasuku sin katn bagay hi sa agad na in manga babai amu in imurul kaniya dayn ha Jalil, duun timitindug nagjajaga dayn ha kalayuan.
Sakali awn hambuuk tau pagngnan hi Yusup dayn ha Arimati, amu in hambuuk kawman ha Yahudiya. Tau marayaw siya iban mabuntul. In siya ini timatagad sin waktu tumindug in pamarinta sin Tuhan. Minsan siya hambuuk da isab kunsiyal, wala siya timaayun sin kiyapagisunan iban sin hinang sin manga kunsiyal.
Miyadtu siya dim nagkita kan Pilatu ampa niya piyangayu in bangkay hi sa.
Pagubus ampa niya kiyawa in bangkay dayn ha usuk. Siyaput niya in bangkay sin kuku puti marayaw, ampa niya diy madtu biyutang pa lawm kubul amu in batu dakula liyungagan hnang biya lupa sungab batu. In kubul ini wala pa kiyapangubulan.
Na, in adlaw yadtu adlaw Jumaat. Simadlup mayan in suga, na, timagna na in adlaw paghali-hali iban pagpudji pa Tuhan.
Na, in manga babai amu in bakas imurul kan sa dayn ha Jalil miyagad kan Yusup madtu pa pagkubulan. Kta nila in pagbutang sin bangkay hi sa pa lawm kubul.
Pagubus ampa sila minuwi nagadjal sin manga laksi iban hipagpahamut ha mayat.
Pagabut adlaw Sabtu himali sila dayn ha hinang nila, sabab amu yan in daakan sin sara agama.