1: In manga pun Almasihin, subay sila magaddat tuud ha tagpun kanila, ha supaya wayruun tau makapamung mang ha Tuhan taniyu, iban ha supaya wayruun mamaba-maba ha hindu iyaagad natu.
2: Na, bang sawpama in manga tagpun kanila Almasihin da isab, subay nila da isab di kulangan in pagaddat nila ha tagpun kanila, sawkat na sila magpagkahi Almasihin, biya na sin magtaymanghud. Gm mayan subay nila dugangan in tibut nila maghinang ha tagpun kanila karna in tiyatabangan nila sin hulas-sangsa nila manga Almasihin da isab, amu in kalasahan sin manga sila pun.
: In manga palihlan ini subay mu taptap hihindu iban junjunga tuud hipaagad ha manga tau.
3: Hisiyu-siyu in tau manghindu sin dugaing, iban di magad sin hindu kasabunnalan sin Panghu natu sa Almasi, iban di magad sin hindu amu in naug dayn ha Tuhan, na,
4: in tau yan landu tuud abbuhan iban way panghti niya. Biya nahinang niya na sakit in tagi niya maglugat iban magklu pasal sin manga bichara di magkugdan iban sin hindu kasabunnalan. In hinang niya yan makapaawn sadja sin pagiggil, pagng atay, pagpamngmng mang, paghukum gaib,
5: iban paglugat way katubtuban niya sin manga tau, amu in kimang na in pamikil, iban nag na dayn kanila in panghti pasal sin hindu kasabunnalan. Ha pikilan nila in pagagama mahinang nila usaha, makarihil daya kanila.
6: Na, bunnal isab in pagagama makarihil daya, sa bukun ha alta. Bang in tau magtaat pa Tuhan iban mamarahi sin unu-unu na in kaniya, na in tau yan dayahan tuud.
7: Karna ha waktu limahil kitaniyu mari pa dunya, wayruun unu-unu diyar natu. Na, bang kitaniyu manaykud na dayn ha dunya, wayruun da isab mar natu unu-unu,
8: hangkan subay kitaniyu mamarahi na, bang awn da tuput pagkaun iban pagtamung natu.
9: Sagawa in manga tau, amu in mabaya magkarayahan, maluhay sila mar sin sasat huminang sin mang. Mikit na kanila in manga hawa-napsu karupangan iban amu in makarihil kamulahan. Ha kahinapusan amuna yan in makamula iban makar kanila pa lawm narka.
10: Karna in hawa-napsu ta ha pilak, amuna in puunan sin katn ginisan kangan. In kaibanan tau dayn ha sabab sin hawa-napsu nila ha pilak, nalawa na in pangandul nila ha Almasi, iban kiyugdan na sila sin ginisan kasusahan dakula.
11: Sumagawa in ikaw, Timuti, pagga in ikaw hambuuk daraakun sin Tuhan, subay kaw lumayu dayn ha manga napsu mang yan. Tuyu kaw magparayaw sin kawl-piil mu, iban tuyu kaw magtaat pa Tuhan. Pahuguta in pangandul mu ha Almasi iban pasnga in kasi-lasa mu ha pagkahi mu. Subay mahanunut in pagd mu kanila. Lgi sandali in unu-unu haggut-pasu kumugdan kaymu iban subay kaw masabal.
12: Puspusa in tuyu mu magman pa Tuhan, ampa kaw karihilan sin Tuhan kabuhi salama-lama, sabab in pagdihil sin kabuhi salama-lama, amuna in maksud hangkan kaw nap sin Tuhan magad kaniya. Na, ha waktu yadtu kiyabayta mu in pasal sin man mu ha Almasi duun ha alupan sin manga katn nakasaksi sin bichara mu.
13: In daakan ku ini kaymu kasaksian sin Tuhan amu in magdirihil kabuhi ha unu-unu katn, iban hi sa Almasi, amu in wala miyuga namichara sin kasabunnalan ha alupan hi Puntus Pilatu.
14: Ini in daakan ku kaymu. Hinanga tuud in katn daakan sin Tuhan kaymu. Pabuntula tuud in pagagad mu sin manga daakan yan, bat wayruun masahawi mang kaymu, dayn ha bihaun sampay dumatung in waktu makabalik na pa dunya in Panghu natu sa Almasi.
15: Ampa in pagbalik niya yan maawn ha waktu kiyaganta sin Tuhan Mahamulliya, amu in hambuuk-buuk makapagbaya ha unu-unu katn. Siya in makapagbaya ha katn tagakawasa, iban siya in Panghu sin katn panghu.
16: Siya da in hambuuk-buuk di magkamatay. Masinag masahaya in hula niya. Wayruun mnusiya makasuuk mawn kimita. Wayruun pa nakakita kaniya dayn sin tagna, iban wayruun da isab makakita kaniya kasaumulan. Siya in subay tuud lagguun, iban siya in makawasa kasaumulan! Amin!
17: Hindui in manga tau dayahan, amu in mataud in alta d ha dunya bihaun, ayaw papagabbuha. Ayaw sila papangandula ha manga alta nila, amu in di da kumakkal duun kanila, sagawa papasangdulan in huwat-huwat nila pa Tuhan, amu in magdirihil ballabi-labihan ktuniyu sin unu-unu katn hikakuyag sin lawm atay taniyu.
18: Hindui in manga tau dayahan huminang sin marayaw. Baytai sila sin in hinang nila marayaw subay da isab biya sin taud sin alta nila. Subay sila makg magmura iban mamahagi ha kaibanan magkalagihan sin tabang nila.
19: Bang nila mahinang in biya ha yan, na makataw sila alta kakkal didtu ha surga, amu in mahinang nila puunan marayaw ha susngun. Subay nila yan agarun ha supaya sila kaawnan sin karayawan sin kabuhi sabunnal.
20: Na, Timuti, bawgbugi tuud in manga hindu kiyapangandul kaymu. Ayaw kaw maglamud sin paglugat amu in di makapasng sin ingat pasal sin Tuhan. Ayaw kaw maglamud sin paglugat way kapsan pasal sin manga hindu di magkugdan iban sin hindu kasabunnalan, amu in pagiyanun nila pangadji marayaw.
21: Karna awn kaibanan tau duun in nagpasaula-ula imiyan marayaw in pangadji nila, sagawa nagkalugayan mayan biyutawanan nila na in man nila.
: Mura-murahan bang mayan di magbugtu in tulung-tabang sin Tuhan kaniyu katn.
: Wassalam.