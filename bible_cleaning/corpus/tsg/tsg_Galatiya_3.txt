1: In kamu manga tau Galatiya, dupang tuud kamu. Biya kamu yan sin kiyahikmatan nar simiha dayn ha hindu kasabunnalan. Bukun ka mahantap in hindu ku kaniyu sin in Almasi miyatay liyansang pa usuk ha supaya kamu mapuas dayn ha manga dusa niyu?
2: Na, hambuuk sadja in hipangasubu ku kaniyu. Piyatulunan ka kamu sin Tuhan sin R niya, sabab iyaagad niyu in daakan sin sara agama, atawa sabab sin pagdungug iban pagparachaya niyu sin Bayta Marayaw pasal sin Almasi?
3: Mayta, dupang ka kamu yan tuud? Ha tagna niyu miyagad ha Almasi nangandul kamu ha R sin Tuhan tumabang kaniyu. Sagawa bihaun nangandul na kamu ha baran niyu magad sin daakan sin sara agama piyanaug dayn kan Musa.
4: Mayta, wayruun ka kiyapsan sin manga kahlan kiyalabayan niyu sabab sin pangandul niyu ha Almasi? Tantu awn tuud kiyapsan niya.
5: Iban, mayta, piyatulunan ka kamu sin Tuhan sin R niya, iban piyakita kamu sin manga mujijat sabab iyaagad niyu in daakan sin sara agama, atawa sabab sin diyungug niyu iban nagparachaya kamu ha Bayta Marayaw pasal sin Almasi?
6: Pikila niyu in kimugdan kan Ibrahim sin masa nakauna yadtu. Kiyasulat ha lawm Kitab, amu agi, Nagparachaya hi Ibrahim ha kiyajanji kaniya sin Tuhan, hangkan dayn ha pasal yan iyampun iban tung siya sin Tuhan mabuntul.
7: Na, hangkan dayn ha yan kahtihan niyu na sin in manga tau, amu in nagparachaya nangandul ha Tuhan, amuna in itungun tubu tuud hi Ibrahim.
8: In bakas kiyaparman sin Tuhan kiyasulat ha lawm Kitab, sin in manga tau minsan bukun bangsa Yahudi, ampunun iban itungun niya mabuntul, biya sin wala nakarusa bang magparachaya mangandul kaniya. Na, in Bayta Marayaw yan asal piyahti sin Tuhan kan Ibrahim ha waktu awal jaman pa. In Parman sin Tuhan kaniya, amu agi, Dayn ha sabab mu dihilan ku karayawan in katn mnusiya ha dunya.
9: Na, in hi Ibrahim nagparachaya ha janji sin Tuhan kaniya hangkan dhilan siya karayawan sin Tuhan. Damikkiyan, hisiyu-siyu in magparachaya mangandul ha Tuhan, dihilan niya da isab karayawan biya kan Ibrahim.
10: Sagawa in manga tau amu in magkahagad sin in sila itungun sin Tuhan mabuntul sabab sin pagagad nila sin daakan sin sara agama, tantu kugdanan sila sin murka sin Tuhan. Sabab awn kiyasulat ha lawm Kitab Tawrat, amu agi, Hisiyu-siyu in bukun matutug in pagagad niya sin katn daakan sin sara agama kiyasulat ha lawm Kitab, kugdanan siya sin murka sin Tuhan.
11: Sagawa kiyaiingatan natu sin wayruun tau in makaagad tuud sin katn daakan sin sara agama. Hangkan matampal na tuud sin wayruun tau ampunun iban itungun sin Tuhan mabuntul biya sin wala nakarusa, sabab sin pagagad niya sin daakan sin sara agama. Sabab kiyasulat ha lawm Kitab, amu agi, In tau magparachaya mangandul pa Tuhan, amuna in ampunun iban itungun sin Tuhan mabuntul, iban dihilan kabuhi salama-lama.
12: Sagawa ha atulan sin sara agama in mahalga tuud, bukun amu in pagpangandul ha Tuhan, sumagawa amu in pagkahagad ha sara agama. Biya na sin kiyasulat ha Kitab amu agi, In tau makahinang tuud sin katn daakan sin sara agama, amuna in awn kabuhi niya salama-lama.
13: Sagawa piyuas kitaniyu sin Almasi dayn ha murka sin Tuhan ktuniyu amu in murka dimatung ktu sabab sin di natu mahinang in katn daakan sin sara agama. Iyaku niya in murka sin Tuhan ha manga mnusiya, karna kiyasulat ha lawm Kitab, amu agi, Hisiyu-siyu in matay liyansang pa usuk, in siya yan kiyugdan sin murka sin Tuhan.
14: Hnang sin Almasi in biya ha yan ha supaya dayn ha sabab niya, in karayawan kiyajanji sin Tuhan kan Ibrahim, hikarihil isab ha manga tau bukun bangsa Yahudi. Iban ha supaya isab dayn ha sabab sin pagparachaya natu ha Almasi, patulunan kitaniyu sin Tuhan sin R niya, amu in bakas kiyajanji niya.
15: Manga taymanghud ku, in ini hipagsawpama ku kaniyu. Bang sawpama awn duwa tau magjanji, lgi pagsynan nila in kiyapagjanjian nila, wayruun na makapinda atawa makadugang unu-unu sin piyagjanjian nila.
16: Na, biya da isab ha yan in hantang sin janji sin Tuhan kan Ibrahim iban ha hambuuk panubu niya. Kiyasulat ha lawm Kitab sin in Tuhan jimanji kan Ibrahim iban ha hambuuk panubu niya, amu in lumahil bukun ha waktu sin masa hi Ibrahim. Na, in kiyasulat ha lawm Kitab bukun manga panubu, sagawa hambuuk panubu, hti niya hambuuk da. Na, in hambuuk panubu yan amu na in Almasi.
17: In kabayaan ku hipahti kaniyu biya ha ini. In Tuhan bakas jimanji, lgi agarun niya tuud in janji niya yan. Nakalabay mayan in upat ngagatus tagkatluan tahun dayn ha waktu sin pagjanji niya, nagpanaug siya manga sara agama pa manga bangsa Yahudi dayn kan Nabi Musa. Sagawa in manga sara yan di makalarak atawa makapapas sin bakas janji sin Tuhan.
18: Karna bang in karayawan kiyajanji sin Tuhan makawa natu sadja bang taniyu hinangun in katn daakan sin sara agama, hti niya wayruun kapsan sin janji sin Tuhan. Sagawa in karayawan yan dhil sin Tuhan kan Ibrahim sabab in yan kiyajanji niya.
19: Na, bang bihdtu da in kahlan niya, unu baha in kapsan sin sara agama? Na, biya ha ini. Hangkan in Tuhan nagpanaug sin sara agama pagubus sin janji niya, ha supaya kaingatan sin manga mnusiya in dusa nila. Iban kabayaan sin Tuhan agarun tuud sin manga tau in manga daakan sin sara agama ha salugay di pa lumahil pa dunya in hambuuk panubu hi Ibrahim, amu in kiyasukuan sin janji niya. In sara agama piyanaug sin malikat mawn kan Musa amu in suluhan nagpasampay pa manga mnusiya.
20: Sagawa ha waktu jimanji in Tuhan kan Ibrahim way siya nagsuluhan. Baran niya tuud in timukbal sin janji. Hangkan labi in karayawan sin janji sin Tuhan dayn sin sara agama piyasampay hi Musa pa manga tau.
21: Na, maray mapikil niyu sin in sara agama iban sin janji sin Tuhan kan Ibrahim di maguyun. Sa, in bunnal niya in duwa yan maguyun. Karna bang in sara agama piyanaug dayn kan Musa makarihil sin kabuhi salama-lama ha surga, na, in hti niya, in kitaniyu mabuntul na ha pangatud sin Tuhan biya sin wala nakarusa sabab sin pagagad natu sin katn daakan sin sara agama.
22: Sagawa bukun biya ha yan in maksud sin pagpanaug sin sara agama. Sabab kiyabayta ha lawm Kitab sin in katn mnusiya asal magdusa sadja. Na, in hti niya amura in sabab hangkan kitaniyu karihilan sin karayawan bakas kiyajanji sin Tuhan, pasal sin pagparachaya iban pagpangandul natu ha Almasi. Karihilan in tau katn, amu in sasuku sin mangandul kan sa Almasi.
23: Na, ha waktu wala pa napanyata in pasal sin kalappasan dayn ha Almasi, in kitaniyu biya sapantun nakakalabusu, nagtutuyu tuud huminang sin manga daakan sin sara agama. Lgi di kitaniyu makag dayn ha likusan sin sara agama ha salugay di pa mapanyata in kalappasan dayn ha Almasi.
24: In sara agama biya sapantun hambuuk daraakun naraak jumaga ktuniyu ha salugay wala pa limahil in Almasi, ha supaya paglahil mayan sin Almasi, in sasuku sin magparachaya iban mangandul kaniya ampunun iban itungun sin Tuhan mabuntul, biya sin wala nakarusa.
25: Na, bihaun pagga limahil na in Almasi iban siya na in pagparachayahan iban pangandulan natu, na bukun na kitaniyu ha lawm likusan sin sara agama.
26: In kamu katn bihaun itungun na sin Tuhan manga anak niya sabab mangandul iban himambuuk na kamu kan sa Almasi.
27: Na, hangkan nagparachaya mayan kamu ha Almasi, nagpaligu na kamu, amu in tanda sin naghambuuk na kamu iban sin Almasi. Hangkan, piyakay niyu na in addat-tabat niya.
28: Na, hangkan pagga kamu katn himambuuk na ha Almasi, ha pangatud sin Tuhan sali da kamu. Wayruun na piyagbiddaan sin manga Yahudi iban bukun, sin manga pun iban bukun, sin manga usug iban babai.
29: Bang kamu suku na sin Almasi, in kamu yan itungun na tubu hi Ibrahim iban karihilan kamu sin karayawan bakas kiyajanji sin Tuhan.