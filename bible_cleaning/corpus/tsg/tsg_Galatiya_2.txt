1: Manjari, pagpuas sin hangpu tagupat tahun nagbalik aku pa Awrusalam Baytal Makdis iban hi Barnabas. Piyaagad ku da isab hi Titus kku.
2: Miyadtu aku sabab piyaingat aku sin Tuhan sin subay aku madtu. Pagdatung namu madtu nagisun kami iban sin manga nakura sin manga Almasihin. Kami-kami sadja in nagisun. Piyahti ku kanila in pasal sin Bayta Marayaw piyamahalayak ku pa manga tau bukun bangsa Yahudi. Hangkan ku sila piyahti ha supaya sila di makaiyan sin wayruun kapsan sin manga nahinang ku nakauna atawa sin manga hhinang ku bihaun.
3: Sagawa kiyasulutan sila sin hinang ku, sabab minsan in iban ku hi Titus, minsan siya hambuuk tau Girik, wala nila liyugus hipaislam, amu in daakan sin sara agama piyanaug dayn kan Musa.
4: Malayngkan, awn manga kaibanan tau limamud sin pagmiting namu, amu in nagpabaw-baw sin in sila manga taymanghud namu Almasihin. In kabayaan nila subay hipaislam hi Titus. In sila ini nangispay bang in kami masi da miyamagad sin sara piyanaug kan Musa atawa way na. Sabab in kabayaan nila masi na mayan kami biya sin banyaga miyamagad sin sara agama, minsan da bukun na kiyawajib ktuniyu in magad sin sara agama yan, sabab piyuas na kitaniyu hi sa Almasi dayn ha yan.
5: Sagawa wala namu tuud iyaagad in kabayaan nila, sabab di kami mabaya sin in hindu namu bunnal pasal sin Bayta Marayaw, amu piyamahalayak namu kaniyu, kalamuran sin hindu bukun bunnal.
6: In manga tau amu in tung nakura sin manga Almasihin didtu, wayruun siyalla nila ha hindu ku, iban wayruun unu-unu kiyadugang nila. Minsan sila tung tau mataas di da aku masusa. Asal da ha pangatud sin Tuhan sibu-sibu da in tau katn.
7: Put mayan kiyahtihan nila sin in aku kiyatukbalan sin Tuhan sin hinang magpamahalayak sin Bayta Marayaw pa manga tau bukun bangsa Yahudi, biya da isab kan Pitrus kiyatukbalan sin hinang magpamahalayak sin Bayta Marayaw pa manga Yahudi.
8: Sabab dayn ha kahandak sin Tuhan, in aku hnang niya hambuuk wakil magpamahalayak sin Bayta Marayaw pa manga tau bukun bangsa Yahudi, biya da isab kan Pitrus hnang niya wakil magpamahalayak pa manga Yahudi.
9: Na, pagga kiyahtihan na hinda Yakub, Pitrus, iban Yahiya, amu in manga tung nakura sin manga Almasihin, sin in aku hambuuk da isab kiyawakilan sin Tuhan, siyalam nila aku iban hi Barnabas, amu in tanda sin in kami magtiban iban sila, sabab sibu in hinang kiyasuku kmu sin Tuhan. Piyagsulutan namu sin kami in magpamahalayak sin Bayta Marayaw pa manga tau bukun bangsa Yahudi, hti in sila amu in magpamahalayak pa manga Yahudi.
10: Amura in piyangayu nila kmu in tumabang kami ha manga Yahudi miskin agad ha Almasi. Na, amura tuud isab yan in tiyutuyuan ku hhinang.
11: Manjari, pagpuas yadtu, miyawn hi Pitrus pa dira Antiyuk. Sakali hambuuk adlaw piyagamahan ku siya ha katauran tau, sabab wala kimugdan in hinang niya.
12: Hangkan wala kimugdan in hinang niya, sabab biya ha ini in hnang niya. Ha wala pa nakakawn pa dira Antiyuk in manga tau Yahudi naraak hi Yakub, in hi Pitrus nagsasw nagkaun iban sin manga taymanghud Almasihin bukun Yahudi. Sagawa pagdatung sin manga tau Yahudi, magty hi Pitrus ming dayn ha pagkaunan iban wala na siya simw nagkaun ha manga tau bukun Yahudi, sabab mabuga siya sin awn sallaun kaniya sin manga Almasihin Yahudi, amu in namawgbug sin sara sin pagislam.
13: Minsan in manga kaibanan Yahudi Almasihin miyagad da isab kan Pitrus miyuga. Lgi, sampay in hi Barnabas nalamin sin buga nila.
14: Pagga kta ku wala na nagkugdan in hinang nila iban sin kasabunnalan hndu sin Bayta Marayaw pasal sin Almasi, piyamungan ku hi Pitrus ha alupan nila katn. Laung ku, In ikaw yan hambuuk tuud Yahudi, sagawa wala mu na iyaagad in manga addat taniyu Yahudi. Amu na in iyaagad mu in addat sin manga tau bukun Yahudi. Na, pagga wala mu na iyaagad in manga addat sin manga Yahudi, mayta mu lugusun in manga tau bukun bangsa Yahudi magad sin addat sin manga Yahudi?
15: Bunnal na sa in kitaniyu ini manga Yahudi, sabab in ina-ama natu Yahudi. Dugaing kitaniyu dayn ha manga tau bukun Yahudi, amu in di magagad sin sara agama.
16: Malayngkan kiyaiingatan natu sin in hambuuk tau ampunun iban itungun sin Tuhan mabuntul biya sin wala nakarusa bang siya mangandul kan sa Almasi, bukun pasal iyaagad niya in daakan sin sara agama. In kitaniyu, minsan Yahudi, magparachaya kan sa Almasi, ha supaya kitaniyu ampunun iban itungun sin Tuhan mabuntul, biya sin wala nakarusa, pasal sin pangandul natu ha Almasi, bukun pasal sin pagagad natu sin daakan sin sara agama. Karna wayruun tau ampunun iban itungun mabuntul, biya sin wala nakarusa pasal sin pagagad nila sin sara agama.
17: Na, bang sawpama dayn ha tuyu natu magad ha Almasi, ha supaya kitaniyu ampunun iban itungun sin Tuhan mabuntul, biya sin wala nakarusa, ampa in guwa niya baldusa da kitaniyu biya da sin manga tau bukun Yahudi, na maray mapikil niyu, kabayaan sin Almasi in magdusa kitaniyu. Na, tantu bukun tuud yan bunnal.
18: Sabab bang ku agarun iban hihindu magbalik in daakan sin sara agama bakas ku na biyutawanan, in yan mahinang ku na dusa.
19: Karna bihaun dayn ha sabab sin sara agama, kiyaiingatan ku na sin in aku biya sapantun hambuuk mayat di makasulut ha Tuhan. Hangkan biyutawanan ku na in pagagad ku sin daakan sin sara agama, ha supaya bang aku mangandul kan sa, in aku dihilan kabuhi sabunnal iban kusug huminang sin kabayaan sin Tuhan.
20: In aku biya da sin miyagad na miyatay ha Almasi ha kalansang kaniya pa usuk. Biya da sin aku in miyatay. Hangkan bihaun bukun na aku in magbaya ha baran ku, sagawa Almasi na in magbaya kku, amu in naghuhula d ha lawm sin atay ku. Ha salugay ku buhi, hambuukun ku na tuud in pangandul ku ha Almasi, Anak Tuhan, amu in malasa kku, sabab atas niya llla in dugu-nyawa niya sabab-karna ku.
21: Tantu di ku tuud hisulak in tulung-tabang sin Tuhan ktu mnusiya. Sabab bang in hambuuk tau ampunun iban itungun sin Tuhan mabuntul, biya sin wala nakarusa, pasal sin pagagad niya sin daakan sin sara agama, na in hti niya wayruun da kapsan sin kamatay sin Almasi.