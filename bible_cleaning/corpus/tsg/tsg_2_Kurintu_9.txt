1: Ha pikil ku minsan aku di na magsulat kaniyu pasal sin tutulungan hipapar madtu pa manga pagkahi natu suku sin Tuhan ha hula Yahudiya.
2: Kiyaiingatan ku sin mabaya kamu tuud tumabang. Amu na yan in sabab hangkan ta kamu biyantug pa manga tau Makidun laung ku, In manga taymanghud ta ha hula Akaya asal na saddiya tumabang dayn sin tahun pa nakalabay yaun. Na, pagdungug nila ha pasal sin kg-baya niyu tumabang, miyaya da isab in kamatauran kanila tumabang.
3: Manjari yaun na bihaun piyakawn ku kaniyu in manga taymanghud natu hinda Titus tumabang kaniyu magsakap sin tutulungan niyu ha supaya in pagbantug namu ha pasal niyu di da mayan karapatan, sumagawa biya na sin kiyapamung ku, asal kamu saddiya.
4: Makasipug tuud bang in manga tau Makidun magad kku pa hula niyu, sakali bukun pa saddiya in tutulungan niyu, biya sin kiyabayta ku kanila. Masipug aku, labi awla in kamu sabab nagbantug aku ha pasal niyu.
5: Hangkan piyangayu ku ha manga taymanghud natu ini, paunahun ku sila matun kaniyu magsakap sin tutulungan kiyajanji niyu, ha supaya bang aku dumatung na mawn kaniyu, sakap na asal in tabang niyu. Lgi dayn ha biya ha yan mapakita niyu sin tulus-ihilas tuud in pagdihil niyu tutulungan, bukun bat nalugus sadja kamu.
6: Tumtuma in bichara dalil ini. In tau magtanum py, bang hangkatiyu da in binhi tiyanum niya, hangkatiyu da isab in maani niya, ampa in tau mataud in tiyanum niya binhi, mataud isab in maani niya.
7: Manjari in kamu katn pakaniya-pakaniya bang magdihil na sin tutulungan subay amu in unu-unu kiyaganta niyu asal, tulus-ihilas sin atay niyu. Bukun ubus niyu dumihil, magsusun kamu atawa dumihil sadja kamu pasal amu in kiyawajib kaniyu. Karna in Tuhan malasa ha tau, amu in dumihil sin tutulungan ha kaihilasan sin lawm atay.
8: In Tuhan makagaus dumihil kaniyu minsan labi pa dayn ha kagunahan niyu, supaya kaawnan sadja kamu sin unu-unu katn kagunahan niyu dayn ha waktu pa waktu. Iban awn pa makapin kaniyu, amu in hipagguna niyu supaya kamu makahinang sin karayawan indaginis ha manga pagkahi niyu.
9: Biya na sin kiyabayta ha lawm Kitab pasal sin tau, amu in magdihil ihilas sin atay, amu agi.
: Dakula in pagtabang niya ha tau miskin.
: In tatas sin dayaw niya sampay pa kasaumul-umulan.
10: In Tuhan, amuna in magdirihil binhi ha supaya maawn in hitanum sin manga magbabakal py. Damikkiyan Tuhan in nagpaawn sin bunga ha supaya maawn in pagkaun nila. Manjari, biya da isab hdtu, Tuhan in dumihil kaniyu sin unu-unu katn kagunahan niyu hipanabang niyu ha manga tau amu in piyagbahasa binhi. Siya in dumihil binhi iban siya in magpatubu sin binhi. Manjari, siya isab in tumabang kaniyu supaya mataud tuud in guwaan marayaw sin hinang niyu mabuntul amu in piyagbahasa pagani sin tau.
11: Dihilan sadja kamu sin Tuhan sakahaba waktu, lgi ballabi-labihan in hirihil niya kaniyu ha supaya isab awn hikarihil niyu ha katn waktu. Iban pagd namu sin tutulungan niyu pa manga tau mataud magty sila magsarang-sukul pa Tuhan karna sin tabang niyu.
12: Manjari in hinang niyu ini bukun sadja amu in makatabang sin kagunahan sin manga tau suku sin Tuhan, sumagawa makasng tuud sin pagsukul nila pa Tuhan.
13: Damikkiyan in hinang niyu marayaw yan mahinang pagparachayahan sin bunnal in pamawgbug niyu sin Bayta Marayaw, amu in amnat tiyayma niyu pasal sin Almasi. Mamudji sila isab pa Tuhan sabab sin pagmura niyu kanila iban na ha tau katn.
14: Lgi pangayuan nila kamu duwaa iban sin kasi-lasa nila kaniyu, karna sabab sin barakat dhil kaniyu sin Tuhan amu in makahaylan tuud.
15: Na, wajib kitaniyu magsarang-sukul pa Tuhan pasal sin karayawan dhil niya amu in maharga tuud, way makaliyu.