1: Na, pagga aku nalugus niyu magbantug sin baran ku, na bihaun minsan way ps, hipagbantug ku kaniyu in pasal sin manga piyanyata iban ingat piyalahil sin Panghu sa kku.
2: Awn hambuuk tau Almasihin kaingatan ku amu in naangkat pa taas surga, awn na hangpu tagupat tahun nakalabay. Sagawa di ku matantu bang anggawta-baran niya tuud in naangkat pa surga, atawa in manga kta niya piyanyata sadja sin Tuhan kaniya. Amura Tuhan in makaingat ha yan.
3: Na kabalikan ku in bichara ku. Kaingatan ku sin in tau yan naangkat pa surga, sagawa biya na sin agi ku, di ku isab matantu tuud kaniyu bang anggawta-baran niya tuud in naangkat pa taas surga, atawa in manga kta niya, piyanyata sadja sin Tuhan kaniya. Amura Tuhan in makaingat ha yan.
4: Didtu mayan siya ha surga, nakarungug siya manga pakaradjaan, amu in di masabbut masibahat sin manga mnusiya, sabab langgal sara bang bicharahun.
5: Na, ha pikil ku patut da isab bantugun ku in tau biya ha yan, sagawa di aku magbantug sin baran ku. Amura in hipagbantug ku in manga unu-unu amu in magpakita kaniyu sin wayruun kusug-kawasa ku bang baran-baran ku sadja.
6: Bukun aku hambuuk tau dupang bang aku mabaya magbantug sin baran ku, sabab in katn hipagbantug ku bunnal. Sagawa di na aku magbantug sin baran ku, sabab di aku mabaya makalandu in sanglit sin manga tau ha pasal ku. In kabayaan ku sanglitun nila aku pasal sin manga hinang ku kta nila iban sin manga hindu diyungug nila dayn kku.
7: Na, ha supaya in aku di kumaruk in taas sin pagatay ku umabbu pasal sin manga unu-unu makahaylan piyanyata sin Tuhan kku didtu ha surga, hangkan piyaratungan aku sakit, amu in biya hantang daraakun sin Saytan Puntukan magbinasa kku ha supaya aku di umabbu.
8: Nakat aku nangayu-ngayu pa Panghu bang mayan gan niya dayn kku in sakit ini.
9: Sagawa amu ini in sambag niya kku. Laung niya, In tabang ku kaymu makajukupan na sin katn kalabayan mu kasigpitan unu-unu na. Sabab duun na kakitaan mu in kusug ku bang wayruun na kaya mu tumabang sin baran mu. Hangkan makuyag tuud aku magbantug sin in aku wayruun kaya tumabang sin baran ku. Sabab duun ha kalamma ku kananaman ku in kusug sin Almasi.
10: Hangkan, dayn ha sabab-karna sin Almasi di aku magparuli minsan unu in lamma kumugdan pa anggawta-baran ku. Di aku magparuli bang aku sipug-sipugun sin manga tau, sin manga kasigpitan kalabayan ku, sin paminjala kku sin manga tau iban sin unu-unu kasusahan dumatung kku. Sabab bang way na kaya ku tumabang sin baran ku duun ku kananaman in kusug hirihil niya kku.
11: Kaingatan ku biya aku hambuuk tau dupang magbantug sin baran ku, sagawa nalugus niyu aku himinang sin biya ha yan. In katutpan niya dapitan niyu aku bang aku bicharahun pa mang sin manga sumagga kku. Tantu, minsan aku isab hambuuk tau wayruun kapsan, di sa yan lumabi dayn kku in manga tau yan, amu in piyagiyan niyu manga wakil umbulsatu sin Almasi.
12: In duun pa aku kaniyu, kta niyu na in katn hinang ku, amu in tanda sin in aku bunnal tuud wakil sin Almasi. Siyandalan ku in unu-unu katn kasigpitan kimugdan pa baran ku bang mayan mapakita ku kaniyu in manga paltandaan makaajayb, manga mujijat iban sin manga hinang amu in magpakita sin kusug sin Tuhan.
13: Unu in dusa nahinang ku kaniyu? Kta niyu na sin in unu-unu katn nahinang ku ha kaibanan Almasihin, nahinang ku da isab duun kaniyu. Amu sadja in piyagbiddaan niyu, in kamu yan wala ku siyusa piyangayuan sn hipagbalanja ku. Na, bang biya amu yan in nahinang ku kasan kaniyu, na, pangayuun ku, maapa niyu dakuman aku.
14: Na, bihaun saddiya na isab aku mamisita magbalik mawn kaniyu. Hikat na mari in pagpamisita ku mawn kaniyu. In maksud ku mawn kaniyu bukun mangayu tabang. Bukun sn in piyuhung ku kaniyu sagawa lasa niyu, sabab in kamu yan biya na manga anak ku. Pagga kamu biya na manga anak ku, na bukun katutpan kku mangayu balanja dayn kaniyu, sabab biya na sin agi sin magpamung, maas in wajib magbuhi ha anak.
15: Hipagihilas ku tuud hirihil kaniyu in unu-unu awn kku iban sampay na sin baran ku bang mayan kamu katabangan ku. Sagawa mayta baha magkuk in lasa niyu kku? Malayngkan, magsusng in lasa ku kaniyu.
16: Ha pikil ku di kamu makapaylu bang aku imiyan wala ta kamu piyabugatan nagbalanja kku sin waktu aku duun kaniyu. Sagawa awn imiyan duun kaniyu, amu agi, in aku kunu panipu, iban iyakkalan ta kamu kunu kaagi sin manga puting ku ha supaya kamu kakullian ku.
17: Biya diin baha in kakulli ku kaniyu? Mayta kiyullian kamu sin manga tau naraak ku mawn kaniyu?
18: In hi Titus iban sin hambuuk taymanghud taniyu Almasihin nagiban kaniya nasabi ku pakawnun mamisita mawn kaniyu. Na, asubuhun ta kamu, kiyawaan ka kamu sn hi Titus? Tantu di kamu makaiyan biya ha yan, sabab kiyaiingatan niyu sin hi Titus iban aku sibu da in maksud iban wayruun da piyagbiddaan sin hinang namu.
19: Maray napikil niyu na isab hangkan kami nagbichara biya ha ini, bat manghuwas-huwas na isab kami sin manga kasan biyutang niyu kmu. Na, nas tuud kamu bang biya ha yan in pkil niyu. Sabab unu-unu in bichara namu kaniyu katn, bilang tau agad ha Almasi ha pangatud sin Tuhan. Wayruun maksud namu dugaing dayn sin tumabang magpahugut sin man sin manga kamu bagay namu kalasahan namu.
20: Bang ku pikilun na in pagpamisita ku mawn kaniyu hanggawun na aku, sabab in kabugaan ku pagdatung ku mawn kaniyu kakitaan ku in manga addat-tabat niyu amu in di makasulut kku. Damikkiyan, in kamu isab di kasulutan kku bang ta kamu masagda sin manga addat-tabat niyu yan. In kabugaan ku awn manga tau duun kaniyu nagkakalu-kalu, atawa awn tau maabughu ha pagkahi niya, atawa awn tau di katiyu-tiyuan dugalan magty, atawa awn tau magpikil sadja sin hikarayaw pa baran niya, atawa awn tau magpitna iban manglimut sadja ha pagkahi niya, atawa awn tau magabbu sadja iban dum maghiluhala.
21: Lgi, in kabugaan ku pagbalik ku mawn kaniyu iban makapagbalharap kitaniyu, dihilan aku sin Tuhan kasipugan pasal sin hinang niyu mang. Magkarukkaan tuud aku sin in manga tau amu in naghihinang mang sin nakauna wala da napinda. Masi-masi da sila naghihinang maasihat iban nagdurl sin hawa-napsu nila.