1: Na, bihaun yari awn daakan ku kaymu. Ibut-ibut tuud agara in daakan ini, sabab hi sa Almasi magbabalik mari pa dunya mamarinta. In daakan ku ini kaymu, Tuhan in saksi iban hi sa Almasi, amu in manghukum ha mnusiya katn, buhi na ka atawa patay ha adlaw mahuli.
2: Ini in daakan ku kaymu. Pamahalayakan in Parman sin Tuhan pa manga tau, iban tuyu kaw tuud magnashat kanila, minsan kunu-kunu waktu, mabaya na ka sila dumungug atawa di. Dhun mu sila magkahagad kan sa. Bang awn manga tau nakahinang sin bukun mabuntul, baytai iban pagamahi sila sin kasan nila. Bang awn manga tau mahuka in pangandul nila pa Tuhan, hindui sila bat kumusug in pangandul sin lawm atay nila. Ayaw tuud lawaa in pasinsiya mu ha salugay mu nanghihindu ha manga tau.
3: Amu yan in daakan ku kaymu, sabab maabut da in waktu mataud na tau in di magad sin hindu kasabunnalan, sagawa amuna in agarun nila in unu-unu makasulut sin kabayaan nila. Maglibutan na sila manglawag sin manga guru, amu in sasuku sin manghindu kanila sin makasulut sin pangdungug nila.
4: Di sila dumungug sin hindu kasabunnalan, sumagawa amu in kahagarun nila in suysuy hinang-hinang.
5: Sumagawa in ikaw, Timuti, subay mahantap in pamikil mu, minsan unu-unu na in kahlan kimugdan kaymu. Sandali in unu-unu kasigpitan. Patattapa in pikilan mu ha hinang pagpamahalayak sin Bayta Marayaw pasal hi sa Almasi. Puspusa tuud in dayaw sin paghinang mu sin unu-unu katn daakan sin Tuhan kaymu.
6: Ampa in aku dimatung na in waktu hitukbal ku na in ginhawa-baran ku pa Tuhan. Masuuk na aku manaykud dayn ha dunya.
7: Bang biya sapantun naglumba nagdagan, in aku nagtuyu tuud dimagan. Naragan ku in katihabaan sin paglumbaan sampay ku naabut in jangkaan. Way tuud aku kiyarapatan sin Tuhan ha pasal sin daakan kiyapangandul niya kku.
8: Na, bihaun yadtu nagtatagad kku in tungbas sin manga hinang ku marayaw, amu in tungbas hirihil kku ha adlaw mahuli sin Panghu sa Almasi, amu in manghuhukum mabuntul. Lgi bukun sadja isab aku in tungbasan niya marayaw, sagawa sampay da isab in manga tau katn malasa kaniya amu in nagtatagad sin adlaw pagbalik niya.
9: Mahuli dayn duun, tuyu kaw, Timuti, mari kku ha masamut ini.
10: Karna binn na aku hi Dimas. Yadtu na siya piya dira Tisalunika, karna nar na siya sin ligut sin dunya. Hi Kiriskis yadtu na piya Galatiya. Iban hi Titus yadtu na piya Dalmati.
11: Amura hi Lukas in iban ku d. Kawaa ampa mu paagara hi Markus bang kaw mari, sabab kagunahan ku siya. Makatabang siya kku ha hinang ku.
12: In hi Tikikus, yadtu ku diyaak pa dira Ipisus.
13: Bang kaw mari dha in badju ku pagsulugun ku ha waktu mahaggut, amu in binn ku kan Karpus ditun ha hula Turuas. Damikkiyan dha in manga sulat liyuln, labi awla na in manga sulat maharga kku, amu in siyusulat ha pais hayup.
14: Nakamula tuud kku in hinang hi Iskandal, amu in mananasal basi, sumagawa Tuhan na in tumungbas ha tau yan, amu tungbas tump ha hinang niya.
15: Halli kaw tuud dayn ha tau yan, sabab in siya yan simusulang tuud sin katn piyanghindu ta.
16: Ha tagna ku nar pa paghukuman, dimaawa sin tuntut kku, wayruun minsan hambuuk bagay ku in dimapit kku. Piyasran nila aku. Mura-murahan bang mayan sila ampunun sin Tuhan sin nahinang nila yan!
17: Sagawa, minsan nila aku piyasran, hi Panghu sa wala nagpasd kku. Tiyabang niya aku dhilan kusug, ha supaya ku hikapamahalayak in daakan niya katn pa manga tau bukun Yahudi. Iban piyuas niya aku dayn ha hukuman, amu in dumihil kamatay kku.
18: Tantu lappasun da aku sin Panghu sa dayn ha unu-unu katn makar pa kangan, ampa niya aku dhun pa surga, amu in hula piyagsusultanan niya. Kaniya in katn kalagguan iban kasanglitan kasaumulan. Amin.
19: Mahuli dayn duun, pasampayan in salam-duwaa ku madtu kan Pirisila iban hi Akili, iban da isab pa manga tau ha lawman hi Unisipurus.
20: Hi Irastus yatun pa nagpabn ha dira Kurintu, ampa in hi Turupimus binn ku ha Militus sabab nsakit siya.
21: Pagtuyu kaw tuud mari ha bukun pa waktu mahaggut in hula.
: Hipapasampay da isab hinda Ubulus, Puddin, Linus iban hi Kalawda in salam-duwaa nila kaymu. Damikkiyan magpasampay da isab sin salam-duwaa nila kaymu in katn taymanghud ta Almasihin d ha ini.
22: Mura-murahan bang mayan taptap ha lawm atay mu hi Panghu sa. Mura-murahan bang mayan di magbugtu in tulung-tabang sin Tuhan kaniyu katn.
: Wassalam.