1: Na, bihaun asubuhun ta kamu. Ha pikil niyu baha, siyulak na sin Tuhan in manga tau bakas nap niya suku? Tantu wala niya siyulak. Sabab minsan in aku ini hambuuk bangsa Israil, hambuuk panubu hi Ibrahim iban guwa dayn ha pihak sin Binjamin, malayngkan wala da aku siyulak sin Tuhan.
2: Wala siyulak sin Tuhan in manga tau bakas niya nap suku niya dayn ha awal tagna. Kaingatan niyu da isab htiku in manga ayat kiyasulat ha lawm Kitab pasal hi Nabi Ilyas. Nagsuwara siya pa Tuhan pasal sin hinang mang sin manga tau Israil amu in sukkal tuud ha lawm atay niya.
3: Laung niya,
: Ya Panghu ku, piyatay nila in manga nabi naraak mu iban liyubu nila in manga lugal pagkukulbanan. Lgi patayun nila aku. Tantu aku dakuman in nakapin simumba kaymu.
4: Na, unu in sambag kaniya sin Tuhan? Biya ha ini in sambag sin Tuhan kaniya,
: Awn pa nakapin pitu ngaibu tau suku ku, amu in wala ku piyasran simumba ha tuhan-tuhan pagngnan Baal.
5: Damikkiyan, biya da isab ha yan in kahlan sin manga tau Israil bihaun. Bukun katn tau Israil in nanaykud dayn ha Tuhan. Awn da isab tiyu-tiyu nakapin, amu in miyamagad tuud ha Tuhan. In sila ini nap sin Tuhan suku niya, pasal sin lasa iban luuy niya kanila.
6: In pagp sin Tuhan sin manga suku niya bukun dayn ha pasal sin manga hinang nila marayaw, sagawa dayn ha pasal sin lasa iban ulung sin Tuhan kanila. Sabab bang in pagp sin Tuhan sin manga suku niya dayn ha pasal sin manga hinang nila marayaw, na in hti niya, in pagp sin Tuhan, itungun na tungbas bukun ulung.
7: Na, unu baha in hikapamung taniyu ha pasal ini? Wala kiyabaakan sin kamatauran sin manga tau bangsa Israil in piyaglawag nila, amu in dn bang biya diin in kaitung kanila sin Tuhan tau mabuntul. Sagawa amura in nakabk sin dn, in pilang sulag tau Israil nap suku sin Tuhan. Ampa in kaibanan timugas in atay nila tudju pa Tuhan.
8: Biya na sin kiyasulat ha lawm Kitab pasalan sin tau ini matugas in pagatay tudju pa Tuhan, amu agi,
: Piyasran na sin Tuhan napundul in pikilan nila. Hangkan di nila masilang in naug dayn ha Tuhan iban bukun.
: Sampay pa bihaun biya sila sin di makakita minsan awn mata nila,
: iban biya sila bisu minsan awn taynga nila.
9: Iban kiyasulat ha lawm Kitab in pamung hi Daud pasal sin manga Yahudi, laung niya,
: Bang mayan in manga pakaradjaan kakuyagan nila hinangun in makaparatung kanila kasiksaan.
: Bang mayan sila mabiya sin sapantun nakasd pa lawm litag wayruun paguyan nila, iban mabiya sin nahulug pa lawm lungag malawm wayruun guwaan nila.
10: Bang mayan sila mabiya buta di makakita.
: Iban bang mayan sila di mag dayn ha lawm kabinsanaan sakahaba waktu.
11: In hinang sin manga Yahudi, bang ibrat tau, nakabungku sila nakaligad, pagga sila wala nagparachaya ha Almasi. Na, pagga biya ha yan in kahlan nila ha pikil niyu di na ka sila makabangun magbalik saumul tahun? Tantu, makabangun sila magbalik. Magbalik sila pa Tuhan. Manjari bihaun, karna dayn ha sabab sin dusa nila tudju pa Tuhan, in manga tau bukun bangsa Yahudi napuas na dayn ha dusa nila iban makapasurga sila. Naawn in biya ha ini ha supaya mangabughu in manga Yahudi iban magkahagad na sila huminang sin kabayaan sin Tuhan.
12: Bang dayn ha sabab sin dusa sin manga bangsa Yahudi iban sin pagtaykud nila dayn ha Tuhan, naawn in karayawan sin manga tau bukun bangsa Yahudi, luba pa tuud in karayawan dumatung pa manga tau katn ha dunya bang jumukup na in taud sin manga Yahudi magad ha kabayaan sin Tuhan.
13: Yari awn hipamung ku pa manga kamu bukun bangsa Yahudi. In aku ini kiyawakilan sin Almasi magpamahalayak sin pasal niya pa manga tau bukun bangsa Yahudi. In hinang ini hiyahargaan ku tuud.
14: Kalu-kalu mangabughu in manga pagkahi ku Yahudi sin kaagi ku magpamahalayak kaniyu. Na, dayn ha pasal sin pangabughu nila, in kaibanan kanila magparachaya na ha Almasi biya sin pagparachaya niyu, sarta mapuas na sila dayn ha manga dusa nila.
15: Karna tiyaykuran mayan sin Tuhan in manga bangsa Yahudi, in manga tau bukun bangsa Yahudi diyayaw na sin Tuhan nahinang manga suku niya. Na, luba pa tuud in karayawan matabuk sin manga tau katn, bang taymaun na sin Tuhan magbalik in manga bangsa Yahudi. Sabab ha waktu dumatung yan in manga tau amu in bakas miyatay mabuhi na magbalik!
16: Bang in manga kamaasan sin manga Yahudi, hinda Ibrahim, nahinang suku sin Tuhan, na, di manjari bang in manga panubu nila di mahinang isab suku sin Tuhan. Biya sapantun kahuy, bang in gamut niya suku sin Tuhan, damikkiyan da in manga sanga niya.
17: Sagawa tiyutu sin Tuhan in kaibanan sanga sin kahuy jaytun hiyahargaan niya tiyanum niya. Pagubus ampa niya siyugpat biyaggut pa kahuy yan in manga sanga sin hambuuk kahuy jaytun dayn ha lawm ktian amu in timubu isa-isa niya. Na, mabuhi in manga sanga ini sabab marayaw in gamut sin kahuy yan. Na, in manga bangsa Yahudi amuna in diyalil sanga tiyutu sin Tuhan. Ampa in manga kamu, tau bukun bangsa Yahudi, amuna in diyalil sanga siyugpat biyaggut pa kahuy tiyanum sin Tuhan. Awn na bahagi niyu ha manga karayawan suku sin manga Yahudi.
18: Hangkan, ayaw niyu baba-babaa in manga bangsa Yahudi, amu in diyalil sanga tiyutu sin Tuhan dayn ha kahuy tiyanum niya. Di kamu tpun magabbu, sabab in kamu yan, amu in diyalil manga sanga, di mabuhi bang bukun dayn ha manga Yahudi amu in diyalil gamut sin kahuy.
19: Sagawa maray makaiyan kamu, laung niyu, Bunnal in bichara mu yan, sagawa bukun ka in manga Yahudi biya sin sapantun sanga tiyutu sin Tuhan dayn ha kahuy hiyahargaan niya, ampa in manga sanga, amu in kami bukun bangsa Yahudi, giyanti kanila?
20: Bunnal yan. In manga Yahudi biya sin sapantun manga sanga tiyutu sin Tuhan dayn ha kahuy hiyahargaan niya sabab wala sila nagparachaya ha Almasi. Hti in manga kamu, amu in biya sapantun manga sanga siyugpat biyaggut pa kahuy yan, in giyanti kanila, sabab sin pagparachaya niyu ha Almasi. Sagawa ayaw kamu magabbu. Gm mayan subay kamu magmabuga pa Tuhan.
21: Karna tumtuma niyu, minsan in manga Yahudi, amu in biya sapantun manga sanga tuud sin kahuy tiyanum sin Tuhan, malayngkan, tiyutu da sila sin Tuhan. Na, ha pikil niyu, kamu pa isab in di tutuun sin Tuhan, bang kamu di magad sin kabayaan niya?
22: Na, dayn ha ini, kakitaan natu bang biya diin in dayaw iban bungis sin Tuhan ha manga mnusiya. Landu niya pahunitan in manga tau tumaykud dayn kaniya, sagawa maluuy siya kaniyu, bang niyu di butawanan in pangandul niyu ha tulung-tabang niya kaniyu. Sagawa bang niyu butawanan in pangandul niyu, na, mabiya da isab kamu yan sapantun sin manga sanga tutuun niya.
23: Malayngkan, in manga Yahudi amu in siyulak sin Tuhan, bang sila magparachaya na ha Almasi, taymaun na sila magbalik sin Tuhan. Biya sila yan sin manga sanga hisugpat magbalik sin Tuhan pa kahuy asal bakas kiyabutangan nila. In yan tantu tuud mahinang sin Tuhan.
24: Biya sin piyamung ku in kamu bukun bangsa Yahudi ibrat kamu sanga kiyawa dayn ha kahuy jaytun ha lawm ktian, amu in timubu isa-isa niya, ampa kiyasugpat pa kahuy jaytun piyaparuli marayaw, minsan amu in mhang hinangun. Na, amu pa ka isab in di hikasugpat magbalik sin Tuhan in asal manga sanga sin kahuy yan? In hti niya, amu pa ka isab in di taymaun magbalik sin Tuhan in manga Yahudi, amu in asal nap niya suku dayn sin awal tagna, minsan isab in manga kamu bukun bangsa Yahudi hnang niya da suku?
25: Manga taymanghud ku bukun Yahudi, mabaya ku hipahti kaniyu in maksud sin Tuhan, amu in wala kiyahtihan sin manga tau nakauna. Hibayta ku ini kaniyu ha supaya kamu di magpikil sin mataas kamu dayn ha manga Yahudi. Ini in kabayaan ku hipahti kaniyu. In tugas sin  sin manga bangsa Yahudi bukun sampay pa kasaumulan. Bang jumukup na in taud sin manga tau bukun bangsa Yahudi, amu in magkahagad na ha Tuhan, na, in manga bangsa Yahudi magkahagad iban magbalik na pa Tuhan.
26: Hangkan tantu tuud in bangsa Israil katn mapuas da dayn ha dusa iban lappasun da sila. Kiyasulat sin manga kanabihan ha lawm Kitab in Parman sin Tuhan, amu agi,
: In Manglalappas dumatung dayn ha hula Siyun.
: Papasan niya in katn kangan sin manga Yahudi, panubu hi Yakub.
27: Bang dumatung na in waktu, papasan ku in katn dusa nila
: biya sin asal kiyajanji ku kanila nakauna.
28: In manga Yahudi nahinang satru sin Tuhan, sabab wala sila nagparachaya ha Bayta Marayaw niyanashat namu kanila. Sagawa in hinang nila yan nakarihil karayawan kaniyu manga bangsa dugaing. Sabab di mayan sila magparachaya, miyawn kami nagnashat kaniyu sin Bayta Marayaw. Malayngkan, minsan biya ha yan, masi da malasa in Tuhan kanila, sabab asal sila in nap sin Tuhan suku niya dayn sin awal tagna, iban pasal sin janji niya ha manga kaapu-apuan nila yadtu.
29: Sabab in Tuhan di magpinda in pikilan niya pasal sin manga tau nap niya suku iban sin anugharaan niya.
30: Na, in manga kamu bukun bangsa Yahudi, ha tagna di kamu magkahagad ha Tuhan. Sagawa bihaun kiyaluuyan na kamu sin Tuhan sabab nagkahagad kamu sin Bayta Marayaw. Iban hangkan kamu nakarungug sin Bayta Marayaw sabab in yan siyulak sin manga Yahudi.
31: Manjari, biya da isab ha yan in manga Yahudi, sabab minsan sila di magkahagad ha Tuhan bihaun, ha susngun lumuuy da in Tuhan kanila biya da isab sin luuy niya kaniyu.
32: Hangkan piyakita sin Tuhan sin in mnusiya katn, sibu da Yahudi iban bukun, di magkahagad kaniya, ha supaya mapakita niya isab in luuy niya ha manga mnusiya katn.
33: Di hikatugila in luuy sin Tuhan ktuniyu. Sangat malawm in ingat niya, di maabut sin pamikil taniyu iban kaingatan niya in unu-unu katn.
: Di natu kahtihan in pamikil niya, iban di natu kahtihan in manga hinang niya.
34: Karna biya na sin kiyasulat ha lawm Kitab, amu agi,
: Wayruun tau in makaingat sin pamikil sin Tuhan.
: Wayruun tau in makahindu kaniya.
35: Wayruun tau kiyautangan niya buddi, sabab di siya magkagunahan unu-unu dayn ha mnusiya.
36: Sabab in unu-unu katn piyapanjari niya,
: iban siya in tagdapu makapagbaya ha unu-unu katn piyapanjari niya.
: Lgi in kiyamaksud ha katn piyapapanjari niya amu in magpakita sin kalagguan niya.
: Pudjihun natu in Tuhan kasaumulan. Amin!