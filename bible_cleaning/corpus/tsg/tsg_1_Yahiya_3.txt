1: Na, dungug kamu! In Ama Tuhan landu tuud malasa ktuniyu, hangkan dayn ha sabab landu tuud in lasa niya ktuniyu, tung niya kitaniyu manga anak niya. Na, mattan tuud in kitaniyu nahinang na anak niya! Sagawa di kitaniyu kahtihan sin manga tau, amu in nagpaparuli sadja sin manga kahlan d ha dunya, sabab wala nila da isab kiyahtihan in Tuhan.
2: Manga taymanghud ku kalasahan, bihaun in kitaniyu ini anak na sin Tuhan, sagawa bukun pa matampal bang unu in kaawnan natu. Malayngkan, kaingatan natu bang magbalik na in Almasi mari pa dunya, in kitaniyu mabiya na kaniya, sabab kakitaan natu na bang biya diin tuud in dagbus niya.
3: Na, hisiyu-siyu in magkahagad iban nagtatagad tuud sin pagdatung sin waktu ini, tantu pabuntulun niya tuud in atay niya biya sin kabuntul sin atay sin Almasi.
4: Hisiyu-siyu in maghinang sin makarusa, lumanggal da isab siya sin sara sin Tuhan, sabab in maghinang sin makarusa manglanggal sara sin Tuhan.
5: Na, kaingatan niyu na sin in Almasi limahil mari pa dunya mamuas sin dusa sin manga mnusiya, ampa in Almasi wayruun tuud dusa niya.
6: Hangkan hisiyu-siyu in naghahambuuk iban sin Almasi, nalawa na in baya niya maghinang sin manga makarusa. Sagawa hisiyu-siyu in masi naghihinang sin manga makarusa, in siya yan wala tuud nakahti pasal sin Almasi, lgi bukun tuud agad kaniya.
7: Na, manga anak-apu ku, halli tuud kamu dayn ha manga tau, amu in mangakkal mangd kaniyu pa kalawngan. Hisiyu-siyu in maghinang sin mabuntul, na in atay niya mabuntul, biya sin atay sin Almasi amu in mabuntul tuud.
8: Hisiyu-siyu in masi maghinang sin makarusa, na in siya yan suku sin Iblis, sabab in Iblis asal nagdusa dayn ha awwal tagna pa. Na, dayn ha pasal ini limahil mari pa dunya in Anak Tuhan, ha supaya malubu in katn hinang mang sin Iblis.
9: Hisiyu-siyu in anak na sin Tuhan, na nalawa na in baya niya maghinang sin makarusa, sabab in siya biya na sin Tuhan, amu in di maghinang sin unu-unu mang. Lgi, way na baya niya maghinang sin unu-unu makarusa, sabab in Tuhan amuna in Ama niya.
10: Na, biya ha ini in piyagbiddaan sin manga tau anak sin Tuhan iban sin manga tau anak sin Iblis. Hisiyu-siyu in di maghinang sin mabuntul iban di malasa ha pagkahi niya, na in siya yan bukun anak sin Tuhan.
11: In muna-muna tuud nashat diyungug niyu tagna, amuna in daakan sin subay kitaniyu maglasa-liyasahi.
12: Ayaw niyu singuri in bakas nahinang hi Kbil amu in agad ha Saytan, amu in puunan sin katn kangan. Piyatay niya in manghud niya. Na, mayta niya piyatay in manghud niya? Na, sabab marayaw in manga hinang sin manghud niya, ampa in siya mang in manga hinang niya.
13: Na, hangkan manga taymanghud ku, ayaw kamu mainu-inu bang kamu kabunsihan sin manga tau, amu in bukun agad ha Tuhan.
14: Kaingatan natu in kitaniyu napinda na. In tagna biya kitaniyu hantang manga patay, hti niya butas dayn ha Tuhan, sagawa bihaun bunnal na tuud in kabuhi natu, hti niya naghambuuk na iban Tuhan. Kaingatan natu ini, sabab malasa na kitaniyu ha pagkahi natu. Hisiyu-siyu in di malasa ha pagkahi niya, na masi siya biya hantang patay.
15: Hisiyu-siyu in mabunsi ha pagkahi niya, biya da siya sin hambuuk mmunu, iban kaingatan niyu da isab sin in tau mmunu wayruun kabuhi niya salama-lama.
16: Na, kaingatan natu na bang biya diin in bunnal pagkasi-lasa, sabab napakita na ktu sin Almasi sin dayn ha sabab sin kasi-lasa niya ktuniyu, llla niya in dugu-nyawa niya, ha supaya mapapas in manga dusa taniyu. Na, damikkiyan in kitaniyu, subay lilla mapatay sabab-karna sin pagkahi taniyu!
17: Na, bang sawpama kakitaan sin hambuuk tau taga alta in pagkahi niya kiyasisigpitan, ampa di niya tabangun, na in siya yan way lasa niya ha Tuhan.
18: Na, manga anak-apu ku in pagkasi-lasa natu subay bukun ha simud sadja, sagawa subay natu hipakita in bunnal pagkasi-lasa dayn ha tulung-tabang taniyu ha pagkahi natu.
19: Na, bang bunnal in pagkasi-lasa natu, na makatantu kitaniyu sin iyaagad natu tuud in hindu kasabunnalan. Lgi, dayn ha pasal ini wayruun kabugaan natu mangarap pa Tuhan.
20: Minsan da ha pikilan natu matp kitaniyu butangan hukuman sin Tuhan di kitaniyu mahanggaw, sabab kaingatan natu sin labi in dayaw sin hukuman sin Tuhan dayn sin hukuman natu, hukuman mnusiya, sabab in unu-unu katn kaingatan sin Tuhan.
21: Na, hangkan manga taymanghud ku kalasahan, bang kitaniyu bukun mahanggaw pasal sin manga dusa taniyu, sabab iyampun na kitaniyu sin Tuhan, na di na kitaniyu mabuga mangarap pa Tuhan.
22: Dihilan kitaniyu sin Tuhan sin unu-unu na pangayuun taniyu, sabab kiyahagad natu in manga daakan niya iban hhinang natu in unu-unu makasulut kaniya.
23: Ini in daakan sin Tuhan ktuniyu: subay kitaniyu magparachaya kan sa Almasi, amu in Anak Tuhan, iban subay kitaniyu maglasa-liyasahi biya da isab sin daakan ktu sin Almasi.
24: Hisiyu-siyu in magkahagad sin manga daakan sin Tuhan, in siya naghahambuuk iban Tuhan, iban taptap duun kaniya in Tuhan. Lgi, kaingatan natu naghahambuuk kitaniyu iban Tuhan ha sabab sin R niya piyahp niya pa lawm atay taniyu.