1: Na, in kamu manga anak-apu ku, hangkan aku nagsulat kaniyu pasal sin manga palihlan nasabbut ku, ha supaya kamu di makahinang sin manga makarusa. Sagawa bang sawpama awn hambuuk ktuniyu in magdusa, na, awn hambuuk tau mabuntul tuud in tumabang ktuniyu mangayu kaampunan pa Ama Tuhan. In siya ini amuna hi sa Almasi.
2: Lgi, in dugu-nyawa hi sa Almasi amuna in nakapapas sin manga dusa natu, iban bukun sadja isab manga dusa natu, sagawa iyakuhan niya in dusa sin mnusiya katn.
3: Na, bang kitaniyu magkahagad huminang sin manga daakan sin Tuhan, na yan amuna in tanda tuud sin in kitaniyu agad tuud ha Tuhan.
4: Bang awn tau umiyan in siya agad ha Tuhan, sagawa wala niya da iyaagad in manga daakan sin Tuhan, na in tau yan putingan iban wayruun kasabunnalan ha lawm atay niya.
5: Sagawa hisiyu-siyu in magkahagad ha Parman sin Tuhan, na in lasa niya ha Tuhan dayn ha bigi-jantung niya tuud. Na, amu ini in tanda sin in kitaniyu naghahambuuk tuud iban Tuhan bang kitaniyu magkahagad kaniya.
6: Hisiyu-siyu in umiyan sin in siya naghahambuuk iban Tuhan, subay in kawl-piil niya biya sin kawl-piil hi sa Almasi.
7: Manga taymanghud ku kalasahan, in daakan hisulat ku kaniyu bihaun bukun bagu gimuwa, karna in daakan ini pasal sin subay kamu maglasa-liyasahi, bakas niyu na diyungug niyashat kaniyu ha waktu tagna niyu nagparachaya ha Almasi.
8: Malayngkan minsan isab bakas niyu na diyungug in daakan ini, na maitung da isab ini hambuuk daakan bagu, sabab dayn ha nahinang sin Almasi iyampa natu kta bang biya diin tuud in bunnal pagkasi-lasa. Damikkiyan in kamu piyakikita niyu da isab in pagkasi-lasa niyu, sabab kiyarihilan na kasawahan in pamikil niyu. Na, masuuk na mag in katigidluman sabab siminag na in kasawahan, amu in hindu bunnal naug dayn ha Tuhan.
9: Na, hisiyu-siyu in umiyan sin in siya ha lawm kasawahan miyamagad sin daakan sin Tuhan, sagawa marugal siya ha pagkahi niya, na in siya yan masi ha lawm katigidluman, masi wala miyamagad sin daakan sin Tuhan.
10: Hisiyu-siyu in bunnal malasa ha pagkahi niya, na in siya yan ha lawm kasawahan sin Tuhan, miyamagad sin daakan niya. Hangkan wayruun unu-unu mang ha lawm atay niya amu in makar kaniya huminang sin makarusa.
11: Sagawa hisiyu-siyu in marugal ha pagkahi niya, in siya yan ha lawm katigidluman. Mang in hinang niya. Miyamanaw siya ha lawm katigidluman, iban di niya kaingatan bang siya harap pakain, sabab wayruun unu-unu kakitaan niya ha lawm katigidluman.
12: Na, sulatan ta kamu manga anak-apu ku,
: sabab in manga dusa niyu iyampun na sin Tuhan sabab sin nahinang sin Almasi.
13: Sulatan ta kamu manga tau-maas,
: sabab in kamu agad na kan sa Almasi, amu in asal na awn ha wala pa napaawn in unu-unu katn.
: Sulatan ta kamu manga bata-bagu,
: sabab wala kamu nar sin sasat sin Saytan Puntukan, amu in puunan sin katn kangan.
: Sulatan ta kamu manga anak-apu ku,
: sabab in kamu agad na ha Tuhan Ama natu.
14: Sulatan ta kamu manga tau-maas,
: sabab in kamu agad na ha Almasi, amu in asal na awn ha wala pa napaawn in unu-unu katn.
: Sulatan ta kamu manga bata-bagu,
: sabab makusug na in parachaya niyu ha Almasi,
: lgi biyubutang niyu tuud in Parman sin Tuhan ha lawm atay niyu,
: iban wala tuud kamu nar sin sasat sin Saytan, amu in puunan sin katn kangan.
15: Ayaw niyu pahalgaa ha lawm atay niyu in manga hinang iban addat-tabat sin manga tau bukun agad ha Tuhan, iban ayaw niyu pahalgaa ha lawm atay niyu in unu-unu amu in suku sadja sin dunya. Karna bang amu ini in pahalgaun niyu ha lawm atay niyu, na wayruun lasa niyu ha Tuhan, Ama natu.
16: Karna in unu-unu katn hinang mang d ha dunya biya na sin hawa-napsu sin anggawta-baran, magnapsu sin unu-unu katn kakitaan iban kabayaan iban sin pagbantug sadja sin alta, bukun yan guwa dayn ha Tuhan Ama natu, sabab in manga katn hinang mang biya ha yan guwa dayn ha pikilan sin tau bukun agad ha Tuhan.
17: In dunya ini iban sin unu-unu katn luun niya, amu in pagnapsuhan sin manga mnusiya, in kasngan niya malanyap da; sagawa in tau magkahagad huminang sin kabayaan sin Tuhan, awn kabuhi niya kasaumulan didtu ha surga.
18: Na, manga anak-apu ku, masuuk na in kahinapusan sin masa taniyu. Bakas na kamu isab kiyabaytaan sin bang masuuk na in kahinapusan sin masa gumuwa na in Tau Lidjal amu in kumuntara tuud ha Almasi. Na, bihaun timaud na tuud in kimuntara ha Almasi, hangkan kaingatan natu sin masuuk na in kahinapusan sin masa.
19: Na, in manga kimukuntara ini ha Almasi tagna bakas hangka-agaran iban kitaniyu, sagawa miyutas na sila dayn ktuniyu. In sila yan bukun tuud hangka-atay iban kitaniyu, sabab bang sila yan hangka-atay iban kitaniyu, di sila mutas dayn ktu. Sagawa miyutas sila dayn ktu, hangkan tumampal na sin in sila mattan tuud bukun hangka-agaran iban kitaniyu.
20: Sagawa in kamu bukun sibu iban sila, sabab piyahp na sin Almasi in R sin Tuhan mawn kaniyu. Hangkan in kamu katn makaingat sin hindu kasabunnalan.
21: Sulatan ta kamu bukun pasal awam kamu sin hindu kasabunnalan, sagawa pasal kaingatan niyu in hindu kasabunnalan, iban kaingatan niyu da isab sin wayruun puting in gumuwa dayn ha hindu kasabunnalan.
22: Na, hisiyu baha in putingan? Mattan hisiyu-siyu in umiyan sin in hi sa bukun Almasi, amu in kiyawakilan sin Tuhan magbaya ha unu-unu katn, na in tau yan tantu tuud putingan. In tau yan kuntara sin Almasi. Di siya magkahagad ha Ama Tuhan iban di siya magkahagad ha Anak Tuhan.
23: Karna hisiyu-siyu in di magkahagad sin in hi sa Almasi amuna in Anak Tuhan, na hti niya di da isab siya magkahagad ha Ama Tuhan. Sagawa hisiyu-siyu in tumampal magsabunnal sin in hi sa amuna in Almasi Anak Tuhan, in siya yan nagkahagad tuud ha Tuhan, Ama natu.
24: Na, hangkan pahpa tuud pa lawm atay niyu in nashat bakas niyu diyungug tagna. Bang niyu pahpun pa lawm atay niyu in nashat yan, na tumutug in paghambuuk niyu iban sin Almasi amu in Anak Tuhan iban sin Ama Tuhan,
25: sabab jiyanjian kitaniyu sin Almasi dihilan kabuhi salama-lama.
26: Sulatan ta kamu ha supaya kamu makahalli dayn ha manga tau amu in manghindu kaniyu sin bukun kasabunnalan bat kamu mar pa kalawngan.
27: Sagawa in kamu, piyahp na sin Almasi in R sin Tuhan, mawn kaniyu, hangkan di na kamu magkalagihan tau manghindu kaniyu. Sabab in R sin Tuhan amu in manghindu kaniyu sin unu-unu katn, iban in katn hindu niya bunnal, bukun puting. Kahagara niyu in hindu sin R sin Tuhan iban patutuga niyu tuud in paghambuuk niyu iban sin Almasi.
28: Na, pagga biya ha yan in kahlan, manga anak-apu ku, patutuga niyu tuud in paghambuuk niyu iban sin Almasi ha supaya kitaniyu di muga iban di sumipug umalup kaniya bang siya magbalik na mari pa dunya.
29: Na, kaingatan niyu sin mabuntul tuud in Almasi, hangkan kaingatan niyu da isab sin hisiyu-siyu in maghinang sin mabuntul, in siya yan anak sin Tuhan.