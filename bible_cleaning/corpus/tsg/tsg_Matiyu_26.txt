1: Manjari naubus mayan hi sa nanghindu sin katn palihlan yadtu, namung siya ha manga mulid niya, laung niya,
2: Biya na sin kiyaiingatan niyu, duwa adlaw dakuman in Haylaya sin Paglappas dayn ha Kamatay. Na, ha waktu yan in aku, amu in Anak Mnusiya, saggawun na, ampa hitukbal pa lawm lima sin manga tau taga kawasa bat hikalansang pa usuk.
3: Na, ha sabu hi sa namimichara ha manga mulid niya, in manga nakura sin kaimaman iban sin manga nagtatau-maas ha hula nagtipun, sarta nagisun duun ha by dakula hi Kayapas, amu in Imam Dakula.
4: Nagisun sila sin subay tapuk kaagi in pagsaggaw kan sa iban subay siya patayun.
5: Laung nila, Subay natu siya di saggawun ha sabu sin paghaylaya sabab gana-gana maghiluhala in manga tau.
6: Sakali in hi sa duun ha kawman Bitani, ha by hi Simun, amu in tau bakas ipul.
7: Ha sabu niya nagkakaun duun ha by hi Simun, awn miyawn hambuuk babai nagdar kibut-kibut haba liug pagtawagun alabistrus hipu sin lana mahamut maharga. Biyusug sin babai in lana mahamut pa  hi sa.
8: Pagkita sin manga mulid hi sa, diyugalan sila ha babai. Laung nila, Mayta mu iyusibaan in lana mahamut?
9: Bang in lana mahamut yan kiyapagdagang, mataud sn in bhan niya, amu in sn hikasarakka ha manga miskin!
10: Kiyaiingatan hi sa bang unu in ha lawm pikilan nila. Laung niya, Ayaw niyu pasusaha in atay sin babai ini, karna in nahinang niya kku marayaw tuud.
11: In manga tau miskin matabang niyu sadja ha kunu-kunu waktu sabab yari sila d kaniyu, sagawa in aku ini di lumugay taptap d kaniyu.
12: Hangkan aku biyusugan lana mahamut sin babai ini ha supaya ha pagkubul kku asal na saddiya in anggawta-baran ku.
13: Na, ini in mattan hibayta ku kaniyu. Hawnu-hawnu na mayan d ha katilibut sin dunya, hipamahalayak in Bayta Marayaw, hikasuysuy in nahinang kku sin babai ini ganti panumtuman kaniya.
14: Manjari awn hambuuk ha hangpu tagduwa mulid hi sa, amu in pagngnan Judas tau dayn ha Kiriyud, miyadtu pa manga nakura kaimaman.
15: Laung niya ha manga nakura kaimaman, Pila in hirihil niyu kku bang ku hitukbal pa lawm lima niyu hi sa? Na, dhilan nila siya katluan pilak batu.
16: Pagubus tagnaan dayn ha waktu yadtu simipi na marayaw hi Judas bang biya diin in katipu niya kan sa.
17: Manjari ha adlaw panagnaan sin pakaradjaan pagkaun sin tinapay way pasulig niya, miyawn kan sa in manga mulid niya nangasubu, laung nila Tuwan, hariin mu kabayaan sakapun namu in pagjamuhan taniyu?
18: In sambag hi sa, laung niya, Kadtu kamu pa dira, ampa niyu baytai in hambuuk tau hipaglanggal niyu didtu. Biya ha ini in hibayta niyu kaniya, Nagbayta in Tuwan Guru mabaya siya magjamu hipagsabu sin Haylaya Paglappas Dayn ha Kamatay iban sin manga mulid niya duun ha by mu, sabab bukun na malugay manaykud na siya dayn ha dunya ini.
19: Na, miyadtu na in manga mulid hi sa sarta iyagad nila in bayta hi sa. Siyaddiya nila na in pagjamuhan nila.
20: Na, naabut mayan magrib limingkud na hi sa nagjamu iban sin hangpu tagduwa mulid niya.
21: Ha sabu nila nagjajamu, namung hi sa, laung niya, Ini in mattan hibayta ku kaniyu. Awn hambuuk d kaniyu in manipu kku.
22: Na, nasusa tuud in manga mulid niya sarta nangasubu na pakaniya-pakaniya, laung nila, Uy, tantu Panghu, bukun aku in piyagiyan mu?
23: In sambag hi sa, laung niya, In tau manipu kku amu in simasw kku timublak sin tinapay niya pa ly pagbabahug-bahugan.
24: In aku amu in Anak Mnusiya manaykud na dayn ha dunya biya na sin asal kiyabayta ha lawm Kitab! Sagawa murka dakula in kumugdan ha tau manipu kku! Marayaw pa sa wala na siya piyaganak!
25: Sakali, nangasubu hi Judas, amu in manipu kan sa, laung niya Uy, Tuwan, aku ka in piyagiyan mu?
: Laung hi sa kaniya, Na, kiyapamung mu na.
26: Ha sabu nila nagkakaun, kimawa hi sa tinapay ampa siya nagsarang-sukul pa Tuhan. Pagubus ampa niya spak in tinapay diyuhal pa manga mulid niya. Laung niya ha manga mulid niya, Kawaa niyu ini ampa niyu kauna iban niyat sin amu yan in ginhawa-baran ku.
27: Pagubus ampa kiyawa hi sa in hambuuk sawan, ampa siya nagsarang-sukul pa Tuhan. Pagubus ampa niya diyuhal in sawan pa manga mulid niya. Laung niya, In kamu katn, inuma niyu ini.
28: Niyata niyu sin amu yan in dugu ku, amu in dumihil kamakbulan ha janji bagu sin Tuhan ha manga tau suku niya. Maasag in dugu ku ha supaya mataud tau in maampun dayn ha manga dusa nila.
29: Na, ini in mattan hibayta ku kaniyu. Di na aku minum magbalik sin tubig anggul ini ha salugay di dumatung in waktu magmakbul na in maksud sin pamarinta sin Ama ku. Lgi mabagu na in unu-unu katn. Tantu ha waktu yan humambuuk aku kaniyu maginum magbng biya ha ini.
30: Pagubus ampa sila nagkalang sin kalangan pamudji pa Tuhan ubus ampa sila miyadtu pa Bd Jaytun.
31: Na, ha sng nila pa Bd Jaytun, namung hi sa ha manga mulid niya, laung niya, Dm ini in kamu katn maguy, iban mutas na kamu dayn kku sabab asal kiyasulat ha lawm Kitab, amu agi,
: Hirl sin Tuhan mapatay in magiipat ha manga bili-bili
: iban mapulak-palik in manga bili-bili niya.
32: Sagawa, laung hi sa, mabuhi mayan aku magbalik dayn ha kamatay, madtu aku muna dayn kaniyu pa hula Jalil. Magbk kitaniyu didtu.
33: Sakali namung hi Pitrus kan sa, laung niya, Tuwan, tantu tuud di aku mutas dayn kaymu, minsan in sila katn mutas dayn kaymu!
34: Laung hi sa kan Pitrus, Indani in bichara ku ini. Ha dm ini ha di pa maabut tumugauk in manuk usug sin subu-subu, makat kaw umiyan, laung mu di mu aku kaingatan.
35: Simambag hi Pitrus, laung niya, Tuwan, tantu di aku umiyan sin di ta kaw kaingatan minsan pa aku mapatay umunung kaymu.
: Na, biya da isab hdtu in pamung sin katn mulid niya.
36: Manjari limanjal hi sa iban sin manga mulid niya madtu pa hambuuk lugal pagtawagun Gitsimani. Duun mayan sila, namung hi sa ha manga mulid niya, laung niya, Lingkud na kamu d. Madtu pa aku didtu mangarap pa Tuhan.
37: Piyaagad niya kaniya hi Pitrus iban sin duwa anak hi Sibidi. Nagdukka iban nasusa in lawm atay hi sa.
38: Laung niya ha tngka-tau, Landu tuud in dukka sin lawm atay ku, agun-agun na hikamatay ku. Tagad na kamu d iban agad kamu kku magjaga.
39: Na, limayu-layu hi sa dayn ha manga mulid, ampa siya simujud pa lupa sarta nangarap na siya pa Tuhan. Nangayu siya duwaa, laung niya,  Ama ku, bang makajari kaymu, ayaw mu na aku palabaya sin kabinsanaan ini. Sagawa bukun kabayaan ku in maagad, sa amu in kabayaan mu.
40: Pagubus ampa siya nagbalik pa t mulid niya. Pagkita niya natutg in mulid niya. Laung niya kan Pitrus, Ay kaw naa, di ka kamu makatatas magad magjaga kku minsan dakuman hangka-jm?
41: Pagjaga kamu iban pangayu kamu duwaa bat kamu di mar sin sasat makapilad sin man niyu. Bunnal na sa ha lawm pikilan iban atay niyu mabaya tuud kamu magad sin daakan ku, sagawa in anggawta-baran niyu maluhay mar sin sasat.
42: Pagubus, limayu-layu na isab siya nagbalik dayn ha tngka-tau ampa siya nangarap pa Tuhan. Laung niya,  Ama ku, bang subay da tuud aku lumabay sin kabinsanaan ini, na maagad in kabayaan mu.
43: Pagbalik niya, kta niya natutg in tngka-tau, sabab di sila makasandal sin karu nila.
44: Pagubus, limayu-layu na isab hi sa dayn kanila ampa na isab siya nangarap pa Tuhan nagbalik. Biyalikan niya na isab in manga lapal-kabtangan niya.
45: Ubus yadtu ampa siya nagbalik madtu pa manga mulid niya. Laung niya kanila, Bat natutg pa kamu yan hti iban naghahali-hali. Taynghug kamu! Miyabut na in waktu! Bihaun in aku amu in Anak Mnusiya, hiungsud na pa lawm lima sin manga tau baldusa.
46: Bangun na kamu bat kitaniyu mkadtu na. Kitaa niyu ba, yan na in tau manipu kku!
47: Ha sabu pa nagbibichara hi sa, dimatung na mawn hi Judas, amu in hambuuk dayn ha hangpu tagduwa mulid hi sa. Mataud in tau miyamagad kaniya nagdar manga pakukus iban kakakal. In manga tau ini diyaak sin manga nakura kaimaman iban sin manga nagtatau-maas ha hula.
48: Na, asal biyaytaan hi Judas in manga tau, laung niya, In tau siyumun ku amuna in tau saggawun niyu!
49: Pagdatung hi Judas magty siya timy madtu kan sa. Laung niya, Assalamu alaykum, Tuwan. Ubus ampa niya syum hi sa. Karna biya ha yan in addat sin manga Yahudi bang sila magbk magpagkahi.
50: Simambag hi sa, laung niya, Na, bagay, hinanga na magty in gawi mu miyari.
: Sakali siyuuk na sin manga tau hi sa siyaggaw ampa giyapus.
51: Na, magty liyarut sin hambuuk mulid hi sa in pakukus niya, ampa liyagut in hambuuk daraakun sin Imam Dakula. Nautud in hansipak taynga sin tau liyagut niya.
52: Pagkita hi sa, laung niya ha mulid niya, Butangan in pakukus mu magbalik pa taguban niya. Sabab hisiyu-siyu in mangatu iban pakukus mapatay da isab kaagi sin pakukus.
53: Wala mu ka kiyaingatan sin makapangayu aku tabang ha Tuhan, Ama ku, lgi saruun-duun parhan niya aku ibuhan malikat tumabang kku?
54: Sagawa bang ku yan hinangun, biya diin in kamakbul sin bayta ha lawm Kitab sin subay biya ha ini in kumugdan kku?
55: Pagubus namung hi sa pa manga tau mataud, laung niya, Mayta, mundu ka aku ini, subay niyu saggawun iban sin pakukus iban kakakal niyu? Adlaw-adlaw duun aku naglilingkud nagnanashat ha halaman sin By sin Tuhan, sagawa mayta niyu aku wala siyaggaw didtu?
56: Sagawa in katn ini naawn ha supaya mabunnal in kiyasulat sin manga nabi ha lawm Kitab.
: Pagubus miyutas na dayn kan sa in katn mulid niya, iban miyaguy na sila.
57: Manjari, in hi sa diy na sin manga tau nakasaggaw kaniya madtu pa by hi Kayapas, amu in Imam Dakula. Duun natitipun in manga guru sin sara agama iban sin manga nagtatau-maas ha hula.
58: Sakali in hi Pitrus miyumurul kan sa dayn ha kalayuan sampay nakaabut pa halaman by sin Imam Dakula. Simd siya pa lawm halaman ampa siya limingkud limamugay ha manga jaga bat niya kaingatan bang unu in kumugdan kan sa.
59: In manga nakura kaimaman iban sin katn nakura Yahudi manghuhukum, nanglawag tuud sin makasaksi sin puting pasalan hi sa, ha supaya awn puun-sabab in hi sa kabutangan sin hukuman subay patayun.
60: Sagawa minsan da mataud na in simaksi sin puting, wayruun da dusa kabaakan nila amu in patut pamutangan kan sa hukuman subay patayun. Sakali awn na tuud duwa tau timindug miyadtu pa unahan sarta namung, laung nila,
61: In tau yan bakas namu diyungug imiyan sin malubu niya in By sin Tuhan, ubus ampa siya kunu magpatindug dugaing ha lawm ty adlaw.
62: Pagdungug sin Imam Dakula, timindug siya sarta namung kan sa, laung niya, Na, unu in hikasambung mu ha manga saksi ini pasal sin bayta nila sin narusa mu?
63: Wala nagkayba hi sa. Namichara na isab nagbalik in Imam Dakula kaniya, amu agi, Na, bihaun sapa kaw iban Tuhan in saksi mu, amu in Tuhan asal buhi, sin in ikaw amuna in Almasi, amu in Anak Tuhan.
64: Simambag hi sa, laung niya, Na, kiyapamung mu na. Sagawa ini in mattan hibayta ku kaniyu katn. Bukun na malugay in aku amu in Anak Mnusiya limingkud na ha dapit pa tuu sin Tuhan Mahatinggi, iban ha pagbalik ku mari ha susngun kakitaan niyu aku miyamagad ha lawm gabun!
65: Pagdungug sin Imam Dakula sin bichara hi sa, magty niya gsi in juba niya sabab diyugalan tuud siya. Ampa siya namung, laung niya, In bichara niya yan pangkal pa Tuhan. Na, mayta pa kitaniyu maglawag manga saksi? Diyungug niyu na in bichara niya pangkal!
66: Na, ha pikil niyu unu in hukuman hibutang natu kaniya?
: Simambag in manga nakura kaimaman iban sin manga nakura manghuhukum, laung nila, In tp kaniya, subay siya patayun.
67: Pagubus liyuraan sin manga tau hi sa ha bayhu ampa nila siyuntuk. Hti in kaibanan tiyabunan nila in mata hi sa ampa nila biyaga.
68: Pagubus ampa sila namung, laung nila, Na, bang ikaw in Almasi, baytai kunu kami bang hisiyu in namaga kaymu!
69: Sakali ha sabu hi Pitrus duun naglilingkud ha halaman sin by, nakakawn na tuud in hambuuk daraakun babai sin Imam Dakula. Laung niya kan Pitrus, In ikaw yan agad da isab kan sa, amu in tau dayn ha hula Jalil.
70: Sagawa namaylu tuud hi Pitrus ha alupan sin tau katn. Laung niya, Di ku kaingatan bang unu in bbichara niyu yan.
71: Ubus ampa siya gimuwa miyadtu pa labayan sin lawang sin halaman by. Sakali awn na isab hambuuk daraakun babai nkita kaniya. Laung sin babai ini ha manga tau duun ha halaman, In tau yan agad kan sa amu in dayn ha Nasarit.
72: Namaylu na isab nagbalik hi Pitrus, laung niya, Utukan pa aku bang ku kaingatan in tau piyagiyan niyu yan.
73: Na, bukun mawgay in manga tau nagtitindug duun ha halaman miyawn kan Pitrus. Laung nila, Mattan tuud in ikaw yan agad kanila, sabab dayn ha dhan sin pagbichara mu di kaw makapaylu sin in ikaw tau dayn ha hula Jalil.
74: Sakali nagsukna-sukna tuud hi Pitrus sin baran niya iban simapa siya, laung niya, Bang mayan aku pagmurkaan sin Tuhan bang puting in bayta ku yan kaniyu! Di ku tuud kaingatan in tau piyagiyan niyu yan.
: Na, magty na timagauk in manuk usug.
75: Pagdungug hi Pitrus ampa niya kiyatumtuman in bayta hi sa kaniya. Amu agi hi sa, Ha di pa tumagauk in manuk usug, makat kaw imiyan sin in aku di mu kaingatan. Na, kiyatumtuman niya mayan in agi hi sa, gimuwa na siya dayn ha halaman sin by dakula ampa siya nagtangis tuud.