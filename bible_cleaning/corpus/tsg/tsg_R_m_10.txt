1: Manga taymanghud ku Almasihin, in kabayaan ku tuud amu in manga pagkahi ku Yahudi mapuas dayn ha manga dusa nila iban makapasurga sila. Amu tuud yan in piyapangayu ku duwaa pa Tuhan.
2: Kiyaiingatan ku sin matuyu sila magad sin kabayaan sin Tuhan, sagawa wala nagkugdan in aturan sin pagagad nila.
3: Way panghti nila pasal sin aturan hipaagad kanila sin Tuhan ha supaya sila maampun iban maitung sin Tuhan mabuntul. Gm mayan in piyagtuyuan nila iyagad in aturan amu in ha pikil nila makapuas sin dusa nila. Wala sila nagkahagad sin aturan amu in kiyamaksud hipaagad sin Tuhan ha manga tau, ha supaya sila maitung sin Tuhan mabuntul.
4: In pagkari sin Almasi pa dunya, amuna in kahinapusan sin pagagad sin tau ha sara. Bihaun hisiyu-siyu in magparachaya iban mangandul ha Almasi amuna in ampunun iban itungun sin Tuhan mabuntul, biya sin wala nakarusa.
5: Kiyasulat hi Musa in pasalan sin tau magad ha sara sin Tuhan ha supaya maitung sin Tuhan mabuntul, amu agi, Hisiyu-siyu in makaagad tuud sin katn daakan sin sara sin Tuhan ha wayruun s niya, awn kabuhi niya kakkal.
6: Sagawa amuna ini in bayta ha lawm Kitab ha pasal sin tau itungun sin Tuhan mabuntul karna sin pagparachaya iban pangandul nila kan sa, amu agi, Ayaw na kamu magpikil sin subay awn madtu pa surga, hti niya, kumawa ha Almasi pakariun pa dunya.
7: Ayaw kamu isab magpikil sin subay awn madtu pa hula sin manga patay, hti niya kumawa ha Almasi madtu pa ahirat.
8: Sabab, biya sin bayta ha lawm Kitab, amu agi, In Parman sin Tuhan maluhay niyu tuud kahtihan, sabab in yan daran ha lawm simud niyu iban ha lawm pikilan niyu. Na, in Parman yan, amuna in piyagnashat namu kaniyu pasal sin pagparachaya iban pagpangandul ha Almasi.
9: Bang kamu magsabunnal sin in hi sa amuna in Panghu iban bang kamu magkahagad tuud sin in siya biyuhi sin Tuhan nagbalik dayn ha kamatay, in kamu mapuas dayn ha manga dusa niyu iban makapasurga kamu.
10: Karna bang magkahagad in lawm atay niyu kan sa, ampunun iban itungun kamu sin Tuhan mabuntul, biya sin wala nakarusa. Bang kamu magpamahalayak ha manga tau sin simud niyu sin hi sa in Panghu niyu, in kamu yan mapuas na dayn ha manga dusa iban makapasurga kamu.
11: Sabab kiyasulat ha lawm Kitab, amu agi, Hisiyu-siyu in magparachaya ha Almasi, di tuud siya magsusun.
12: In bichara yan kiyatakdil ha mnusiya katn, sibu da Yahudi iban bukun, sabab hambuuk da in Tuhan, Panghu nila, amu in magdirihil tulung-tabang ha manga tau, hisiyu-siyu in mangayu-ngayu kaniya.
13: Biya na sin kiyabayta ha lawm Kitab, amu agi, Hisiyu-siyu in mangayu tabang ha Panghu, tantu lappasun da siya.
14: Sumagawa biya diin in kapangayu nila tabang ha Panghu, bang sila di magparachaya kaniya? Iban biya diin in kaparachaya nila kaniya, bang nila wala diyungug in Bayta Marayaw pasal niya? Iban biya diin in karungug nila pasal niya, bang di hipamahalayak kanila in Bayta Marayaw?
15: Iban biya diin in kapamahalayak sin Bayta Marayaw bang wayruun tau daakun madtu magpamahalayak kanila? Sagawa awn manga tau naraak sin Tuhan. Biya na sin kiyasulat ha lawm Kitab, amu agi, Makakuyag tuud in pagdatung sin manga magpamahalayak sin Bayta Marayaw.
16: Sumagawa hangkatiyu da in timayma sin Bayta Marayaw. Karna nakapamung hi Nabi Isayas sin timpu nakauna yadtu, laung niya, Ya Tuhan ku, hangkatiyu da in magkahagad sin bayta piyamahalayak namu ha manga tau.
17: Manjari, magparachaya in manga tau ha Almasi bang nila karungugan in Bayta Marayaw pasal niya. Iban karungugan nila in Bayta Marayaw bang hipamahalayak na kanila.
18: Sagawa awn ini pangasubu ku kaniyu. Mayta in manga Yahudi di magparachaya ha Almasi? Mayta, wala sila nakarungug sin pasal niya? Tantu diyungug nila. Sabab kiyasulat ha lawm Kitab, amu agi,
: Piyamahalayak pa tau katn sin manga naraak sin Tuhan in bayta pasalan sin Almasi.
: Nasaplag in bayta yan ha katilingkal dunya.
19: Iban asubuhun ku pa isab kamu. Mayta, wala ka kiyahtihan sin manga Yahudi, sin in manga bangsa dugaing dayn kanila dihilan da isab kalappasan sin Tuhan? Tantu, kiyahtihan nila da. Hi Musa in muna-muna imiyan sin in manga Yahudi nakahti sin pasal yan. Sabab piyasulat sin Tuhan kaniya in pamung ini, amu agi,
: Parulihun ku in bangsa bakas bukun ku suku, amu in biyababa iban yan sin manga bangsa Yahudi way kapsan, way panghti pasal Tuhan,
: ha supaya mangabughu iban dugalan in manga tau bakas nap ku suku ku.
20: Lgi, minsan isab in hi Nabi Isayas maisug da namung, laung niya,
: Nagparman in Tuhan, amu agi, In kasabunnalan pasal ku simd pa lawm pamikil sin manga tau wala nagtuyu umingat pasal ku.
: Timampal in pasalan ku pa manga tau amu in wala nagusihat sin pasal ku.
21: Sagawa ha pasal sin manga tau bangsa Israil, yari in kiyapamung hi Nabi Isayas, laung niya,
: Nagparman in Tuhan, amu agi, Masi na mayan aku timatagad sin pagparachaya kku sin manga tau bakas nap ku suku.
: Taymaun ku sila iban pagkg-kuyag, sumagawa in sila simusulang iban di magkahagad kku.