1: In sulat ini naug dayn kku, hi Paul, iban sin iban ku hi Timuti. In kami ini karuwa pun hi Isa Almasi. Hipasampay namu in sulat ini mawn kaniyu katn, manga suku sin Tuhan nagparachaya kan Isa Almasi, duun ha hula Pilipi, sampay da isab pa manga nakura niyu iban sin manga kaibanan Almasihin timatabang sin manga hinang duun ha lawman niyu manga jama Almasihin.
2: Muramurahan bang mayan kamu dihilan sin Tuhan, Ama natu, iban Panghu natu Isa Almasi, tulung-tabang iban kasannyangan sin lawm atay niyu.
3: Magsarang-sukul aku pa Tuhan, amu in paghulas-sangsaan ku, ha pasal niyu sakahaba waktu katumtuman ta kamu.
4: Iban makuyag in atay ku ha sakahaba waktu masabbut ta kamu bang aku mangarap pa Tuhan ha pasal niyu.
5: Iban hangkan aku makuyag, pasal katumtuman ku in kaagi niyu nagtabang kku nagpasaplag sin Bayta Marayaw ha pasal hi Isa Almasi. Lgi in pagtabang niyu kku dayn ha waktu pa sin tagna niyu nagparachaya kan Isa sampay pa bihaun.
6: Iban natatantu ku tuud sin in hinang marayaw, amu in iyukkil sin Tuhan duun ha pamikil niyu, di niya tuud bugtuun sampay pa adlaw pagbalik hi Isa Almasi mari pa dunya. Gam mayan talusun niya ha waktu sin pagbalik hi Isa.
7: In kamu tattap ha lawm atay ku, hangkan patut da tuud kamu tumtumun ku, pasal in kamu yan miyagad kku ha katn hinang kiyatukbal kku sin Tuhan. Timabang tuud kamu kku minsan aku yari najijl, iban sin ha waktu ku namawgbug sin kasabunnalan, amu in kapagsambung-laung ku iban sin manga tau simulang sin Bayta Marayaw pasal hi Isa, iban da isab ha waktu ku nagpamahalayak sin Bayta Marayaw.
8: Tuhan da in makaingat sin bunnal tuud in landu sin tumtum ku kaniyu katn. Karna in lasa ku kaniyu biya da sin lasa hi Isa Almasi kaniyu.
9: Pangayuun ku duwaa pa Tuhan bang mayan sumng in kasi-lasa niyu ha pagkahi niyu. Damikkiyan bang mayan isab sumng da in ingat niyu pasal pa Tuhan iban sin pagsilang niyu sin mang iban marayaw,
10: ha supaya niyu kaingatan iban mahinang bang unu tuud in marayaw. Na, amuna yan in makatabang kaniyu, ha supaya ha adlaw pagbalik sin Almasi mari pa dunya, malanu in atay niyu. Wayruun tamak-tawktuk kabkan niya duun kaniyu.
11: Lgi tattap da kamu huminang sin unuunu marayaw iban mabuntul kaagi sin tabang hi Isa Almasi kaniyu, ha supaya pudjihun sin tau iban sanglitun sin tau in Tuhan.
12: Manga taymanghud ku, mabaya ku hipaingat kaniyu sin marayaw sadja in guwaan sin unuunu katn pakaradjaan kimugdan kku, sabab nakatabang kku nagpasaplag sin Bayta Marayaw.
13: Minsan in manga sundalu amu in nagjajaga sin astana sin sultan, in sila katn iban na sin kaibanan tau d, kaingatan nila sin in aku najl pasal sin pagbawgbug ku ha Almasi.
14: Iban kiyarayaw da isab in pagjl kku pasal nakarihil kusug ha pangandul sin kamatauran sin manga taymanghud natu ha Panghu, hangkan simng na in tawakkal nila iban nalawa in buga nila magnashat sin Parman sin Tuhan.
15: Bunnal awn kaibanan manga Almasihin, mang in maksud nila sin pagpasaplag sin panghindu sin Almasi, pasal in sila ini maakig kku iban mabaya sila tumaas dayn kku. Sumagawa in kaibanan, bang sila magpasaplag sin panghindu sin Almasi, marayaw in maksud sin atay nila.
16: Iban in hikaruwa niya hangkan sila naghinang bihn, pasal sin malasa sila kku. Kiyaiingatan nila sin in aku nap sin Tuhan mamawgbug sin Bayta Marayaw.
17: Sumagawa in kaibanan tau, amu in nasabbut ku nakauna, bukun marayaw in maksud nila nagpasampay sin panghindu sin Almasi. Mabaya sila dumayaw iban tumaas in hinang nila dayn kku pasal in pangannal nila in hinang nila makarihil iban makaruhun sin kasusahan ku d ha lawm jl.
18: Malayngkan minsan biya ha yan in hinang nila, di da aku maghaatay. Gam mayan makuyag aku sin hhinang nila, minsan da mang, atawa marayaw in maksud nila, minsan biya diin, bang mayan in hipagnashat nila wayruun da dugaing dayn kan Isa Almasi. Lgi magsusng in kakuyagan ku
19: pasal kiyaiingatan ku sin in aku malappas da pasal sin pagpangayu niyu kku duwaa pa Tuhan iban dayn ha tulung-tabang kku sin R sin Tuhan, amu in piyatulun kaniyu pasal hi Isa Almasi.
20: Iban in kabayaan ku tuud iban piyapangayu suhud pa Tuhan bang mayan aku di masipug ha pangita sin Tuhan. Iban bang mayan di mabugtu in tawakkal ku magnashat ha unuunu waktu, awla na ha waktu bihaun. Iban di aku maghaatay minsan aku mabuhi atawa mapatay bang mayan karihilan ku kalagguan in Almasi, pasal asal ku siya liyalaggu dayn sin tagna.
21: Karna bang dhun kku, marayaw da isab in buhi aku, pasal mahinang ku in unuunu katn, amu in makarihil kalagguan ha Almasi. Sumagawa labi pa isab marayaw bang aku mapatay.
22: Malayngkan, bang mataud in mahinang ku marayaw kan Isa ha salugay ku buhi, na, di ku na kaingatan bang unu tuud in marayaw pun ku, kabuhi ka atawa kamatay.
23: Na, naguutung-bisud in pikilan ku ini. Mabaya na tuud aku mamutawan dayn ha dunya ini pasal amuna tuud ini in labi marayaw, karna magtuy na aku kaukuman sin Almasi.
24: Sumagawa dayn ha pasal niyu, marayaw pa isab htiku in dim na muna aku ha dunya, ha supaya aku makatabang kaniyu.
25: Na, sabab sin kagunahan niyu aku, hangkan bihaun tantu na tuud in pikilan ku sin dim na muna aku kaniyu, ha supaya aku makatabang kaniyu magpasng sin pagparachaya niyu, iban makatabang dumugang sin kakuyagan niyu, amu in bunga sin pagparachaya niyu.
26: Hangkan bang aku makabalik na mawn kaniyu, sumng in pagsanglit niyu kan Isa Almasi, sabab dayn ha pasalan sin manga nahinang niya kku.
27: Sumagawa in labi awla marayaw hinangun niyu bihaun, subay kamu sumangun sin palangay iban addat-tabat, amu in matp ha manga tau amu in agad ha Bayta Marayaw pasal sin Almasi, ha supaya makakawn na ka aku magbalik kaniyu atawa di, karungugan ku da mayan sin masi niyu giyugunggungan in man niyu. Sarta karungugan ku da isab in kamu hangka atay iban hangka pikilan ha maksud niyu mamawgbug sin Bayta Marayaw pasal sin Almasi.
28: Ayaw kamu mabuga ha manga tau simusulang kaniyu. Pataptapa niyu in atay niyu, pasal bang niyu mahinang in biya ha ini, na amuna yan in magpakita ha manga tau simusulang kaniyu sin masiksa sila ha waktu susngun. Ampa in kamu malappas dayn ha kasiksaan, pasal Tuhan in lumappas kaniyu.
29: Karna in kamu yan dihilan sin Tuhan kalagguan maghulas-sangsa ha Almasi. Hangkan in pagagad niyu ha Almasi bukun sadja ha magparachaya kaniya, sagawa magad isab kamu numanam kabinsanaan dayn ha pasal niya.
30: Lgi, in kamu iban aku sama-sibu limabay kabinsanaan pasal sin pagbawgbug natu ha Almasi. Iban biya na sin kiyarungugan niyu in kabinsanaan kimugdan kku sin nakalabay amu in kta niyu, amura isab in kabinsanaan niyananam ku bihaun.