1: Na, awn kabayaan ku hibayta kaniyu iban in hibayta ku ini tantu bunnal tuud. Di aku magputing kaniyu sabab in aku ini suku sin Almasi. Lgi, kiyaiingatan ku ha lawm pamikil ku sin bunnal tuud in hibichara ku, sabab in R sin Tuhan, amu in nagbabaya sin lawm pamikil ku.
2: Ini in kabayaan ku hibayta kaniyu. Landu tuud aku nasusa iban di mag dayn kku in karukkaan sin lawm atay ku
3: pasal sin manga taymanghud ku Yahudi, amu in manga pagkahi ku hangka-bangsa, sabab di sila magkahagad ha Almasi. Bang sadja isab makajari hikapagsaliyu ku in kahlan ku iban sin kahlan nila, minsan aku mabutas na dayn ha Almasi iban kugdanan na sin murka sin Tuhan, bang mayan isab sila, di da makapanarka.
4: In sila panubu sin bangsa Israil, amu in nap sin Tuhan suku niya. tung sila sin Tuhan manga anak niya. Iban pagpakitaun sila sin Tuhan sin sahaya niya. Piyanaugan sila sin Tuhan sin manga janji niya, sin sara niya, iban mataud in kiyajanji sin Tuhan kanila amu in natabuk nila. Lgi hnduan sila sin bang biya diin tuud in kaagi nila magtaat kaniya.
5: In sila panubu sin manga kamaasan natu, hinda Ibrahim, Isahak, iban Yakub. In Almasi hambuuk panubu nila da isab sabab ha kalahil niya mari pa dunya in siya piyaganak sin hambuuk tubu sin bangsa Yahudi. Iban in Almasi amuna in Tuhan makapagbaya ha unu-unu katn. Mura-murahan bang mayan siya mapudji kasaumulan. Amin.
6: Malayngkan, bukun in htihan sin bichara ku yan, bat biyaluba na sin Tuhan in janji niya ha manga bangsa Yahudi pasal di sila magparachaya ha Almasi. Sagawa, in htihan niya, bukun katn sin manga Yahudi in kiyasukuan sin janji sin Tuhan, sabab bukun katn sin bangsa Yahudi suku sin Tuhan.
7: Biya kan Ibrahim, amu in nanubu ha manga Yahudi. Bukun katn sin panubu niya in naitung manga anak sin Tuhan. Bunnal yan, sabab nagparman in Tuhan kan Ibrahim, amu agi, Daypara ha manga anak mu, amura in panubu hi Isahak in itungun ku panubu mu bunnal tuud.
8: In hti niya in panubu hi Ibrahim amu in wala kiyajanji sin Tuhan kaniya, wala tung sin Tuhan manga anak niya. Sagawa in manga panubu hi Ibrahim, amu in jiyanji sin Tuhan kan Ibrahim, amuna in tung sin Tuhan panubu tuud hi Ibrahim.
9: Karna biya ha ini in janji sin Tuhan kan Ibrahim, amu agi, Ha waktu sin tugun ku, magbalik da aku hipakita kaymu in kusug sin kawasa ku, sabab in asawa mu hi Sahara umanak usug.
10: Iban bukun sadja isab yan in magpakita bang biya diin in pagp sin Tuhan ha manga tau. Sabab in hi Ribika, amu in asawa sin kaapuan natu hi Isahak, naganak usug kambal, hi Yakub iban hi Isaw.
1112: Na, ha waktu masuuk na umanak hi Ribika nagparman in Tuhan kaniya, amu agi, In anak mu manghud amu in makapagagi ha magulang. Nagparman in Tuhan sin biya ha yan ha wala pa nakahinang sin mang marayaw in manga kambal, sabab wala pa sila piyaganak. Sagawa asal na pin sin Tuhan tumaas in manghud dayn ha magulang ha supaya mapakita niya ha manga mnusiya sin in pagp niya ha manga tau bukun pasal sin manga karayawan nahinang nila sagawa dayn ha kabayaan niya.
13: In Parman sin Tuhan pasal sin manga kambal ini kiyasulat ha lawm Kitab, amu agi, Kalasahan ku hi Yakub, kabunsihan ku hi Isaw.
14: Na, pagga biya ha yan, maray makaiyan kamu bukun mabuntul in Tuhan, sabab bukun sibu in pagd niya ha tau. Na, nas kamu. Sabab in Tuhan mabuntul.
15: Karna kiyasulat ha lawm Kitab in Parman sin Tuhan kan Musa, amu agi,
: Aku in makapagbaya bang hisiyu in kaulungan ku.
: Aku in makapagbaya bang hisiyu in kaluuyan ku.
16: Hangkan kaingatan natu sin unu-unu in hirihil sin Tuhan ktuniyu bukun dayn ha pasal kabayaan natu atawa tungbas sin hinang natu marayaw, sagawa dayn ha luuy sin Tuhan ktuniyu.
17: Biya na sin Pirawn sin hula Misir sin timpu nakauna yadtu. Kiyasulat ha lawm Kitab, nagparman in Tuhan ha Pirawn, amu agi,
: Hnang ta kaw sultan ha supaya mapakita ku in kusug sin kawasa ku bang ta kaw paratungan kabinsanaan, iban ha supaya isab hitanyag in ngn ku pa manga mnusiya ha katilingkal sin dunya.
18: Na, dayn ha manga nasabbut ku yan, kakitaan natu sin in Tuhan maluuy ha manga tau kabayaan niya kaluuyan. Iban mapatugas niya in pagatay sin manga tau amu in kabayaan niya patugasun.
19: Na, pagga biya ha yan in kahlan niya, maray awn duun kaniyu umiyan kku, Bang Tuhan in magbaya sin katn hinangun natu, mayta pa kitaniyu taksilun niya sin manga dusa nahinang natu? Tantu wayruun dapat natu di kumahagad sin kabayaan niya hipahinang ktuniyu.
20: Sagawa ini in hikasambung ku kaniya. Mayta, hisiyu kaw in mamung sin biya ha yan ha Tuhan? In ikaw hambuuk sadja piyapanjari niya. Mayta, in anglit lupa makaiyan ha naghinang kaniya, Mayta biya ha ini in paghinang mu kku?
21: Asal natu kaingatan sin in tau maghihinang sin anglit lupa, makapagbaya bang unu in dagbus sin anglit hinangun niya. Dayn ha hambuuk addunan huminang siya duwa anglit lupa, in hambuuk palingkatun niya tuud, ampa in hambuuk di niya palingkatun.
22: Na, damikkiyan in Tuhan makapagbaya siya bang unu in hinangun niya ha manga mnusiya. Minsan biya diin in dugal iban baya niya magpakita sin kawasa niya ha manga baldusa, satru niya, tahanan niya na sadja, minsan in sila yan matp niya tuud siksaun.
23: Hangkan tahanan sin Tuhan in dugal niya kanila, ha supaya kaingatan sin mnusiya katn in dayaw sin Tuhan di hikatugila, ha manga tau kaluuyan niya, amu in nap niya dihilan kasannyangan iban kalagguan ha adlaw mahuli didtu ha surga.
24: Na, kitaniyu in manga tau nap niya paagarun kaniya, bukun sadja isab manga tau dayn ha bangsa Yahudi, sagawa sampay pa manga tau dayn ha manga bangsa bukun Yahudi.
25: Karna kiyasulat ha lawm Kitab in Parman sin Tuhan kan Nabi Husiyas, amu agi,
: In manga tau amu in bukun suku ku ha tagnaan, bihaun tung ku na sila manga suku ku.
: In manga bangsa, amu in di ku kalasahan tagna, bihaun kalasahan ku na sila.
26: Iban nagparman pa isab in Tuhan, amu agi,
: In manga tau duun ha hula, amu in bakas tung ku bukun suku ku,
: duun tuud isab ha hula yan, pagtawagun sila anak sin Tuhan,
: amu in Tuhan wayruun kamatay niya buhi siya salama-lama.
27: Iban awn da isab kiyasulat hi Nabi Isayas ha pasal sin manga Yahudi amu in bangsa Israil, amu agi,
: Minsan in manga tau bangsa Israil mataud biya sin taud sin buhangin ha higad daplakan,
: hangkatiyu da dayn kanila in makapuas dayn ha kasiksaan hiparatung sin Tuhan kanila,
28: sabab tantu tuud siksaun sin Tuhan in manga mnusiya ha dunya biya sin asal kiyamaksud niya.
: Di niya na palugayun in pagparatung kasiksaan kanila.
29: Kiyabayta da isab hi Nabi Isayas sin masa nakauna yadtu in pasalan sin pakaradjaan ini, laung niya,
: Bang kitaniyu manga bangsa Yahudi
: wala kiyapinan tubu sin Tuhan Mahatinggi,
: mabiya kitaniyu sin manga tau ha dira Sudum iban Gumura,
: amu in naubus miyatay katn.
30: Na, dayn ha manga nasabbut ku yan, unu baha in hikapamung taniyu? Na, in hikapamung taniyu, in manga tau bukun bangsa Yahudi, amu in wala nagtuyu huminang sin hikaampun iban hikaitung kanila sin Tuhan mabuntul, biya sin wala nakarusa, amu in naampun iban naitung sin Tuhan mabuntul, biya sin wala nakarusa, pasal sin parachaya iban pangandul nila ha Almasi.
31: Ampa in manga bangsa Israil, amu in nap sin Tuhan suku niya, nagtuyu tuud himinang sin daakan sin sara sin Tuhan ha supaya sila maampun iban maitung sin Tuhan mabuntul, biya sin wala nakarusa. Sagawa minsan biya diin in tuyu nila, wala da sila naampun iban naitung sin Tuhan mabuntul.
32: Na, mayta baha biya ha yan? Sabab in manga Yahudi nangandul sadja ha hinang nila marayaw. Wala sila nagparachaya iban nangandul ha Almasi. Karna in Almasi, amuna in biya sapantun batu kabungkuan sin manga Yahudi, sabab di sila magparachaya iban mangandul kaniya.
33: In Parman sin Tuhan pasal ini kiyasulat ha lawm Kitab, amu agi,
: Duun ha dira Siyun hibutang ku in hambuuk tau,
: amu in biya sapantun batu kabungkuan sin manga tau.
: Sagawa hisiyu-siyu in magparachaya kaniya,
: di tuud magsusun sin nangandul sila kaniya.