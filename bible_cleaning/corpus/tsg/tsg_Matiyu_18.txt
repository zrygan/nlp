1: Na, nagsarta isab miyawn in manga mulid hi sa nangasubu kaniya, laung nila, Tuwan, hisiyu in itungun mataas tuud ha lawm pamarintahan sin Tuhan?
2: Sakali tiyawag hi sa in hambuuk bata-bata, ampa niya piyatindug ha alupan sin manga mulid niya.
3: Ampa siya namung, laung niya, Na, ini in mattan hibayta ku kaniyu. Bang in pamikil niyu di da mapinda mabiya sin pamikil sin bata-bata ini amu in di magpikil magpataas sin baran niya, na tantu di tuud kamu makaagad ha lawm pamarintahan sin Tuhan.
4: Sabab amu in itungun mataas ha lawm pamarintahan sin Tuhan in tau mababa in atay biya sin bata ini.
5: Na, hisiyu-siyu in magparuli tuud ha hambuuk bata-bata biya sin bata ini, sabab-karna agad in tau yaun kku, na, biya da tuud isab baran ku in piyaruli niya.
6: Sagawa hisiyu-siyu in makar magdusa ha manga tau nangangandul kku, amu in piyagiyan ku biya sapantun bata-bata, na marayaw pa in tau yan malumus ha gitung tawid iban sin gilingan batu dakula hiyuhukut ha liug niya bat siya di makahinang sin biya ha yan.
7: Andu, makaluuy tuud in manga mnusiya sabab awn manga sasat amu in makar kanila magdusa. Na, asal in manga sasat biya ha yan di katangkisan sin manga mnusiya, sagawa labi awla tuud andu kailu in tau amu in makar ha kaibanan niya magdusa sabab siksaun siya sin Tuhan!
8: Na, bang sawpama in siki atawa lima niyu amu in makar kaniyu magdusa, na, amu in pagbahasahun marayaw pa uturan niyu in siki atawa lima niyu. Labi pa marayaw mapukul in siki atawa lima niyu, bang mayan kamu makasd pa surga dayn sin jukup in siki-lima niyu, sa in uwian niyu pa lawm narka jahannam amu in nalalaga kasaumulan.
9: Damikkiyan, bang sawpama in mata niyu amu in makar kaniyu magdusa, na, amu in pagbahasahun marayaw pa lugitun niyu in mata niyu, ampa niyu bugitan. Labi pa marayaw mag in hansipak mata niyu, bang mayan kamu makasd pa surga, dayn sin jukup in duwa mata niyu sa pa lawm narka nalalaga in uwian niyu.
10: Na, kamaya-maya kamu. Ayaw niyu baba-babaa in manga tau agad kku amu in mababa in atay. Sabab baytaan ta kamu, in sila yan piyaparuli tuud sin manga malikat ha surga. Piyapangayuan sila tabang pa Tuhan sin manga malikat yadtu didtu ha haddarat sin Tuhan, Ama ku.
11: Karna in aku, amu in Anak Mnusiya limahil mari pa dunya lumappas ha manga tau nalawa dayn ha dn tudju pa Tuhan.
12: Biya diin in pikil niyu? laung hi sa ha manga dimurungug kaniya. Bang sawpama awn hambuuk tau nagiipat hanggatus bili-bili ampa malawa in hambuuk, unu in hinangun niya? Bukun ka hibn niya in kasiyaman tagsiyam bili-bili duun ha kaparangan ampa niya lawagun in hambuuk bili-bili nalawa?
13: Na, bang niya kabaakan na in hambuuk bili-bili nalawa, kgan tuud siya minsan da awn pa kasiyaman tagsiyam bili-bili niya amu in way simiha dayn ha baanan.
14: Na, biya da isab ha yan in Tuhan, Ama niyu, ha surga. Di siya mabaya sin awn tau suku niya in malawa dayn ha lawm ukuman niya, minsan da in tau yan biya lupa way harga niya.
15: Na, bang awn pagkahi mu makarusa kaymu, kadtua siya baytai pasal sin narusa niya kaymu, sagawa subay duwa-ruwa niyu sadja in magbichara pasal yan. Bang niya akuhun in dusa niya iban mabaya siya magdayaw iban ikaw, na napatibuuk mu nagbalik in pagbagay iban paghangka-atay sin kamu hangka-agaran.
16: Sumagawa bang niya di akuhun in dusa niya iban di siya mabaya magdayaw iban ikaw, na, kawa kaw hambuuk atawa duwa tau sumaksi sin bichara mu kaniya, ha supaya maagad mu in Parman sin Tuhan ha lawm Kitab, amu agi, In unu-unu dusa hibutang ha hambuuk tau, di masabunnal bang wayruun duwa t tau sumaksi sin kasabunnalan niya.
17: Sagawa bang siya di pa dumungug sin hindu sin tau dugaing diy mu, na, baytaan na in parakala niyu pa katn pagkahi niyu agad ha Almasi. Na, bang siya di na mayan dumungug sin hindu sin manga katn pagkahi niyu, na, niyatun niyu in siya bukun na lamud ha paghambuuk niyu. Niyatun niyu na siya biya sin tau nagtutuhan dugaing dayn sin Tuhan tuud atawa biya sin tau magkakawa sukay pa parinta amu in pangugut.
18: Na, hangkan ini in hibayta ku kaniyu. Unu-unu in hilng niyu d ha dunya, hirl kaniyu sin Tuhan, iban unu-unu in hitugut niyu d ha dunya, hirl da isab kaniyu sin Tuhan.
19: Lgi, ini pa isab in hibayta ku kaniyu. Bang awn duwa tau duun kaniyu maghangka-pikilan mangayu pa Tuhan sin unu-unu na, hirihil yan kanila sin Ama ku ha surga.
20: Karna bang awn duwa t tau magtipun mangayu duwaa pa Tuhan sabab sin parachaya iban pangandul nila kku, in aku yaun da isab miyamagad kanila.
21: Pagubus miyawn hi Pitrus nangasubu kan sa, laung niya, Panghu, makapila ku maapun in pagkahi ku bang makarusa kku? Makapitu baha?
22: Bukun makapitu, in sambag hi sa, sagawa subay makakapituan lipatun magpitu.
23: Karna in hantang sin pamarinta sin Tuhan hikadalil ta pa kahlan sin pagpasukut sin sultan sin manga utang kaniya sin manga daraakun niya.
24: Na, timagna mayan in pagpasukut niya, awn hambuuk daraakun nar mawn kaniya. In daraakun ini nakautang salaksa pilak kaniya.
25: Na, kulang in sn hipamayad sin daraakun ini kaniya. Hangkan naguldin siya hipaparagang in daraakun ini sampay sin manga unu-unu niya katn iban na sin manga anak-asawa niya, ha supaya kabayaran in utang kaniya.
26: Sagawa simujud duun ha alupan niya in daraakun ini sarta jimunjung kaniya, amu agi,  Ampun, patangguha naa aku. Tantu bayaran ku tuud in katn nautang ku kaymu.
27: Limuuy in sultan ha daraakun ini. Na, hangkan miyaap na siya sin sultan iban wala na siya piyabayad sin utang niya.
28: Na, pagguwa sin daraakun ini piyagbk niya in hambuuk daraakun biya kaniya. In daraakun ini nakautang hangkatiyu da kaniya. Na, magty niya giyanggut in daraakun ini, sng niya pikulun. Laung niya, Bayari na in nautang mu kku.
29: Limuhud na jimunjung kaniya in daraakun ini nakautang kaniya sarta namung na, laung niya, Andu, maluuy na kaw kku. Patangguha naa aku. Bayaran ta da kaw sin utang ku kaymu!
30: Sagawa di siya katangguhan iban wayruun luuy niya ha pagkahi niya daraakun. Gm mayan piyarasuk niya pa lawm jl iban di papaguwaun sampay di makabayad sin utang kaniya.
31: Pagkita sin kaibanan daraakun sin sultan sin hnang niya ha nakautang kaniya, iyastulan tuud sila. Hangkan miyadtu sila namayta pasal sin katn kta nila pa sultan.
32: Na, piyakawa sin sultan in daraakun yadtu. Pagdatung mawn sin daraakun, laung sin sultan kaniya, In ikaw ini jahulaka tuud. Wayruun ulung mu ha pagkahi mu. In ikaw mataud in utang mu kku, sagawa wala ta na kaw piyabayad sabab nagpaulung-ulung kaw tuud kku.
33: Na, hangkan subay kaw isab maluuy ha pagkahi mu biya sin luuy ku kaymu!
34: Na, diyugalan tuud in sultan kaniya. Hangkan, piyarasuk iban piyabinasa niya in daraakun ini ha lawm jl ha salugay di makabayad sin katn utang niya.
35: Mahuli dayn duun, namung hi sa, laung niya, Na, in Ama ku ha surga biya da isab ha sultan yan in kaagi niya magd kaniyu. Bang niyu di maapun in pagkahi niyu, damikkiyan, in kamu di niya da isab ampunun. Iban subay guwa tuud dayn ha lawm atay niyu in pagmaap niyu ha pagkahi niyu.