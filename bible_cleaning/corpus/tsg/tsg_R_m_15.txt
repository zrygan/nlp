1: In sasuku sin kitaniyu mahugut na in pangandul pa Tuhan amu in di maghawal-hawal pasal sin hinang taniyu bang kimugdan atawa wala, na in kitaniyu subay tumabang ha manga taymanghud natu mahuka pa in man, amu in maghawal-hawal in pikilan nila. Subay natu sila pikilun. Subay bukun sadja baran taniyu in pikilun natu.
2: Gm mayan subay natu sulutun in kabayaan sin taymanghud natu iban subay natu hinangun in hikarayaw kanila, ha supaya humugut in man nila.
3: Karna minsan in Almasi wala da nagpikil sin hikarayaw pa baran niya. Biya na sin kiyasulat ha lawm Kitab, amu agi sin Almasi. Ya Tuhan ku, aku in kiyugdan kiyasakitan sin bichara mang sin manga tau marugal kaymu.
4: In katn piyasulat sin Tuhan ha lawm Kitab sin timpu nakauna manga pamintangan hipanghindu ktuniyu, ha supaya kitaniyu maingat sumandal iban sumabal bang awn kasigpitan dumatung ktuniyu, iban ha supaya da isab humugut in lawm atay taniyu, iban di mabugtu in huwat-huwat natu ha Tuhan.
5: Na, mura-murahan bang mayan kamu tabangan sin Tuhan, amu in puunan sin kasabal iban hugut atay. Tabangan niya kamu makasingud sin addat-tabat sin Almasi, ha supaya kamu makapagsulut-siyuluti iban sin manga pagkahi niyu ha unu-unu na palihlan,
6: ha supaya isab in kamu katn makapaghambuuk atay mamudji ha Tuhan, Ama sin Panghu natu sa Almasi.
7: Parayawa niyu in pagd niyu ha pagkahi niyu biya sin dayaw sin pagd sin Almasi kaniyu, ha supaya mapudji in Tuhan.
8: Karna baytaan ta kamu, hangkan in Almasi miyari tumabang ktuniyu manga Yahudi, ha supaya hikapakita niya ktuniyu sin in Tuhan kapangandulan iban ha supaya magmakbul in janji sin Tuhan ha manga kaapu-apuan natu.
9: Iban ha supaya isab pudjihun sin manga tau bukun Yahudi in Tuhan, pasal sin luuy niya kanila. In pasal ini kiyasulat ha lawm Kitab, amu agi,
: Hangkan ha salugay ku duun ha manga tau bukun bangsa Yahudi pudjihun ta kaw,
: iban magkalang aku sin pamudji kaymu.
10: Iban kiyabayta da isab, amu agi,
: In manga kamu bukun bangsa Yahudi pagkg-kuyag kamu iban sin manga tau nap suku sin Tuhan.
11: Iban kiyabayta pa isab, amu agi,
: Pudjiha niyu in Panghu, in kamu katn manga bukun bangsa Yahudi.
: Pudjiha niyu siya, in kamu katn kabangsa-bangsahan.
12: Iban kiyasulat da isab hi Nabi Isayas in pasal ini, amu agi,
: Awn hipaganak hambuuk panubu hi Jissi,
: amu in karihilan kawasa makapagbaya-baya ha manga tau bukun bangsa Yahudi.
: Siya na ini in kapanghuwat-huwatan nila.
13: Mura-murahan bang mayan dayn ha pasal sin man niyu ha Tuhan, amu in puunan sin huwat-huwat natu, hipuun niya sin kakuyagan iban kasannyangan in lawm atay niyu, ha supaya sumng tuud in huwat-huwat niyu pa Tuhan dayn ha tabang sin R sin Tuhan.
14: Manga taymanghud ku Almasihin, natatantu ku tuud sin in manga kamu tau marayaw tuud iban kaingatan niyu na tuud in manga hindu pasal sin Tuhan. Makapanghindu isab kamu ha kaibanan niyu.
15: Sagawa ha sulat ini tiyawakkalan ku biyayta kaniyu in manga hindu, amu in mabaya ku hipatumtum kaniyu. Hangkan ku tiyawakkalan sabab dayn ha lasa sin Tuhan kku naraak niya aku
16: maghulas-sangsa ha Panghu natu sa Almasi. In hinang kiyasuku kku magpamahalayak sin Bayta Marayaw pa manga tau bukun bangsa Yahudi. Biya aku sin hambuuk pakil amu in umungsud ha manga tau bukun bangsa Yahudi biya hantang lalabutan pa Tuhan. Iban taymaun sila sin Tuhan sabab liyanuan na sin R sin Tuhan in lawm atay nila, hangkan agad na tuud sila ha Tuhan.
17: Dayn ha sabab sin tabang sin Panghu sa Almasi kku, di aku masipug magpaingat pasal sin paghulas-sangsa ku tudju pa Tuhan.
18: Amura in katawakkalan ku bicharahun in pasal sin tabang kku sin Almasi dim ha manga tau bukun bangsa Yahudi magkahagad ha Tuhan. Nagparachaya sila ha Panghu sa Almasi pagdungug nila sin manga lapal-kabtangan ku iban pagkita nila sin manga nahinang ku.
19: Dayn ha kusug sin R sin Tuhan, amu in piyatulun kku sin Tuhan, nakahinang aku manga paltandaan iban sin manga hinang makahaylan. Hangkan dayn ha Awrusalam Baytal Makdis sampay pa Illiriku liyatag ku in manga hula katn piyamahalayak tuud in Bayta Marayaw pasal sin Almasi.
20: Asal dayn sin angay tagna, in kabayaan ku magpamahalayak sin Bayta Marayaw bukun pa manga tau bakas na nakarungug sin pasal sin Almasi, sabab di aku mabaya kumawa sin karayawan sin hinang tiyagnaan sin kaibanan. Sa amu tuud in piyagmuhut-muhutan ku in magpamahalayak sin Bayta Marayaw pa manga tau wala pa nakarungug,
21: ha supaya mabunnal in kiyasulat ha lawm Kitab, amu agi,
: In manga tau wala kiyabaytaan pasal niya, tantu makaingat na pasal niya.
: In manga wala nakarungug pasal niya, tantu makahti na sin pasal niya.
22: Na, hangkan dayn ha sabab sin hinang ku ini, amu in magpamahalayak sin Bayta Marayaw, di sadja magpakaty in pagpamisita ku mawn kaniyu.
23: Sagawa bihaun pagga naubus na in hinang ku d ha manga hula ini, mura-murahan bang mayan aku makapamisita na mawn kaniyu, karna malugay na in baya ku kimita kaniyu, pila tahun na.
24: In kabayaan ku, ha tulak ku tudju pa hula Kastila humapit aku mamisita mawn kaniyu. Na, pagubus taniyu makapagsawmbibi, minsan bukun malugay tuud, ampa ku hilaus in tulak ku. Kalu-kalu isab katabangan niyu aku sin pagtulak ku.
25: Sagawa bihaun madtu pa aku pa Awrusalam Baytal Makdis, dum sin tutulungan hirihil ha manga Almasihin didtu suku sin Tuhan.
26: Karna in manga Almasihin ha hula Makidun iban Akaya mabaya tuud dumihil sin tutulungan nila ha manga Almasihin kiyasisigpitan didtu ha Awrusalam Baytal Makdis.
27: Tulus-ihilas tuud in pagtabang nila iban patut da isab sila tumabang, sabab dakula in panumtuman nila ha manga Yahudi didtu, karna dayn ha pasal sin manga Yahudi ha Awrusalam Baytal Makdis simampay in Parman sin Tuhan pa manga tau bukun bangsa Yahudi. Na, hangkan subay isab pahampitun nila in manga Yahudi sin manga alta nila.
28: Na, bang ku maubus na in hinang ini, hti niya hikatukbal ku na kanila in tutulungan katn piyar kanila, tumulak na aku pa hula Kastila sarta humapit aku duun kaniyu ha sng ku madtu.
29: Bang aku dumatung na mawn kaniyu kaingatan ku hipasampay ku kaniyu in katn karayawan naug dayn ha Almasi.
30: Na, manga taymanghud ku Almasihin, pagga kitaniyu malasa ha Panghu natu sa Almasi iban maglasa-liyasahi kitaniyu sin lasa amu in tiyumbuk sin R sin Tuhan pa lawm atay taniyu, pangayuun ku tuud kaniyu, tabangi niyu aku. Pangayui niyu aku duwaa pa Tuhan bang mayan aku salamat da.
31: Pangayua niyu pa Tuhan bang mayan aku lappasan da dayn ha manga tau mabaya mamuhinga kku ha hula Yahudiya, amu in di magparachaya ha Almasi. Iban pangayua niyu da isab pa Tuhan bang mayan taymaun da sin manga Almasihin suku sin Tuhan ha Awrusalam Baytal Makdis in tutulungan diyar ku.
32: Na, pagpuas dayn ha yan bang dayn ha kabayaan da isab sin Tuhan, mawn aku kaniyu iban pagkg-kuyag dakula. Kumuyag tuud aku sabab mapasannyang niyu in lawm atay ku.
33: Mura-murahan bang mayan sin Tuhan, amu in magdihil ktuniyu kasannyangan, di bugtuun in tulung-tabang niya kaniyu. Amin.