1: In aku ini hambuuk tau luhaya magbaya-baya huminang sin kabayaan ku. Kiyawakilan aku sin Panghu natu hi sa magpamahalayak sin Parman niya. Bakas ku na siya kta sin duwa mata ku. Lgi kamu na yan in bunga sin paghulas-sangsa ku ha Panghu sa.
2: Minsan in kaibanan tau di magkahagad sin aku hambuuk kiyawakilan sin Panghu, in kamu duun ha hula Kurintu tantu magkahagad da. Sabab dayn ha pasal sin hinang ku, in kamu nahinang na suku sin Panghu sa. Na, amuna yan in tanda sin in aku bunnal tuud hambuuk tau kiyawakilan sin Panghu sa.
3: Na, yari in manga sambung ku pa manga tau amu in mangungusihat bang bunnal tuud in aku kiyawakilan sin Panghu sa atawa bukun.
4: Mayta, wayruun ka kapatutan ku dihilan balanja sin manga tau nashatan ku?
5: Iban mayta, wayruun ka kapatutan ku magasawa hambuuk babai Almasihin, dhun ku pakain-pakain hula aku magnashat, biya sin manga kaibanan kiyawakilan iban sin manga taymanghud hi Panghu sa sampay na hi Pitrus?
6: Atawa ha pangannal niyu, aku sadja kay Barnabas in subay magusaha sin kabuhianan namu?
7: Mayta, asubuhun ta kamu, awn ka sundalu in di dihilan gastu sin parinta? Awn ka tau nagtanum in di makahampit sin bunga sin tiyanum niya? Awn ka tau nagiipat manga sapi atawa kambing in di makahampit sin gatas makawa niya dayn ha manga hayup ipat niya? Tantu, makahampit sadja.
8: Na, in palihlan sin manga kapatutan sin manga tau tumabuk sin tungud sin hulas-sangsa nila, bukun sadja isab yan hambuuk aturan hnang sin mnusiya, sagawa minsan ha lawm Kitab kiyasulat da isab in palihlan yan.
9: Nabacha natu ha lawm Kitab Tawrat in hambuuk sara hi Nabi Musa, amu agi, Ayaw niyu sampungi in simud sin sapi ha sabu piyapaggigindas niya sin py. Na, in sara yan tiyakdil sin Tuhan bukun sadja ha manga sapi.
10: In sara yan tiyakdil sin Tuhan labi awla tuud pa ktuniyu manga mnusiya piyaruli niya. Tantu in sara ini siyulat pa ktuniyu. Na, in kami ini biya hantang maguuma. Maghulas-sangsa in tau magaararu iban sin tau magaani sabab awn hiyuhuwat-huwat nila mahampit sin pagani.
11: Damikkiyan, in kami isab manga kiyawakilan sin Panghu sa, amuna in nagtanum sin Parman sin Tuhan pa lawm pikilan niyu. Hangkan, bukun ka patut manghuwat-huwat kami kaniyu sin kabuhianan namu?
12: Bang in guru niyu kaibanan tagakapatutan manghuwat-huwat kaniyu sin kabuhianan nila, na luba pa isab in kami, amu in labi awla subay manghulat-hulat kaniyu.
: Sagawa, in kami wala nangayu unu-unu balanja dayn kaniyu, minsan kiyaiingatan namu awn kapatutan namu. Gm mayan siyandalan namu in unu-unu haggut-pasu ha supaya wayruun makarihil bugat sin pagpasaplag sin Bayta Marayaw pasal sin Almasi.
13: Tantu kiyaiingatan niyu minsan in manga tau naghihinang ha By sin Tuhan, makahampit da sin manga kakaun duun. Iban da isab in manga imam amu in magsusumbay sin hayup pagkulbanan, makahampit da sin siyumbay nila.
14: Damikkiyan, nagdaak in Panghu sin in kami manga magnanashat sin Bayta Marayaw subay balanjaan sin manga sasuku sin miyamagad iban nagkahagad sin Bayta piyagnashat namu.
15: Sagawa, minsan awn kapatutan ku mangayu balanja dayn ha manga tau hnduan ku, wala tuud aku nakapangayu unu-unu dayn kan siyu-siyu na. Iban ayaw kamu magpikil sin hangkan aku nagsulat biya ha ini bat mangayu aku balanja dayn kaniyu. Mabaya pa aku matay dayn sin mag dayn kku in kabantugan magnashat ha way tungud.
16: Malayngkan bukun aku nagnashat sin Bayta Marayaw ha supaya mabantug in baran ku, sabab in pagnashat ku ini hambuuk daakan wajib hinangun ku. Karna bang aku di magnashat sin Bayta Marayaw tantu makaluuy aku.
17: Bang in pagnashat ku ini bat baya sadja sin baran ku, na manjari aku manghuwat-huwat gadji dayn kaniyu tungud sin pagnashat ku kaniyu. Sagawa, pagga in hinang ini kiyapangandul kku sin Tuhan, na wajib ku hinangun minsan wayruun gadji ku.
18: Na, unu baha in tungbas kku sin hinang ku ini? In kakuyagan sin lawm atay ku magnashat sin Bayta Marayaw pa manga tau ha wayruun tungud niya, amuna in biya hantang gadji ku. Hangkan, wala aku nangayu balanja dayn kaniyu, minsan awn kapatut ku.
19: In aku ini tau luhaya makapagbaya-baya sin baran ku. Bukun aku pun sin tau hisiyu-siyu. Sagawa atas ku nagpapun ha manga tau katn ha supaya mataud in tau mar ku magad ha Almasi.
20: Hangkan, bang aku duun ha manga Yahudi magnashat kanila, magad aku sin addat-palangay sin manga Yahudi, ha supaya sila dumungug sin nashat ku iban mar ku sila magad ha Almasi. Iban minsan aku puas na dayn ha sara agama, amu in piyanaug hi Musa pa manga bangsa Yahudi, bang aku duun magnashat ha manga tau, amu in miyamagad sin sara ini, di tuud aku lumanggal sin sara nila, ha supaya ku sila mar magparachaya ha Panghu sa.
21: Damikkiyan, bang aku duun magnashat ha manga tau bukun bangsa Yahudi, iban amu in wala miyamagad sin sara agama sin manga Yahudi, in addat-palangay ku paagarun ku da isab biya sin addat-palangay nila, ha supaya ku sila mar magparachaya ha Panghu sa. Sagawa, minsan aku wala miyamagad sin sara agama sin manga Yahudi, way ku isab tiyaykuran in sara sin Tuhan, sabab in aku ini ha babaan sin sara sin Almasi.
22: Bang isab aku magnashat ha manga tau, amu in bukun pa mahugut in man ha Panghu sa, hipakita ku isab sin piyagaaddatan ku in manga sara nila, ha supaya katabangan ku sila magpakusug sin man nila. Hangkan atas ku hinangun in unu-unu katn ha manga tau ha katn hula, bang mayan awn dayn kanila minsan dakuman hangkatiyu mar ku magad kan sa supaya sila malappas dayn ha dusa.
23: Na, in katn yan hnang ku ha supaya matanyag in Bayta Marayaw pa tau katn, iban bat isab awn palsukuan ku sin karayawan niya.
24: Biya na sin kiyaiingatan niyu bang awn panayam-nayam maglumba mataud in magad maglumba magdgan, sagawa hambuuk da in dumaug, amu in makakawa sin sasalamatan. Hangkan, in kamu yan, biya sin ibrat maglumba magdgan, subay niyu puspusun in tuyu sin pagagad niyu ha Tuhan, biya da sin tuyu sin tau maglumba, ha supaya kamu karihilan sin Tuhan tungbas marayaw.
25: Iban in katn amu in magad maglumba magdgan, hallian nila in unu-unu katn amu in makakang sin dayaw sin pamaranan nila, ha supaya sila dumaug iban kasangunan in  nila sin kuruna amu in sasalamatan. In kuruna ini, amu in piyagtuyuan nila makawa, di da tumatas malugay sumagawa in pahala amu in piyagmuhut-muhut makawa sin kitaniyu agad kan sa, tumatas sampay pa kasaumulan, hangkan hallian natu isab in baran taniyu dayn ha unu-unu mang.
26: Hangkan na in aku, ha supaya ku makawa in piyagmumuhut-muhut ku, singuran ku isab in kaagi dumagan sin tau miyamagad maglumba, amu in manulin-tulin in dgan way paglingi-lingi sampay maabut in jangkaan sin paglumbaan. Iban singuran ku da isab in kaagi sin magbabaksing manuntuk ha atu niya, amu in tumudju sadja pa atu in suntuk niya, ha supaya niya makawa in daugan.
27: Singuran ku in addat sin manga magad ha pagpanayam-nayam amu binsanaun nila in pamaranan nila supaya tumugas iban kumusug. Di ku tuud dlan in hawa-napsu sin baran ku, amu in makaraug kku bang ku di kapagangan, sabab di aku mabaya bang aku, amu in nagnashat pa kaibanan tau, hisulak sin Tuhan, di dihilan sasalamatan.