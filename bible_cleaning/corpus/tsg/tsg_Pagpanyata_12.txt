1: Manjari nkita aku hambuuk paltandaan sangat makaajayb gimuwa duun ha langit. Nkita aku hambuuk babai amu in nagtatamung sin biya sapantun sinag sin suga. Iban duun siya timitindug ha babaw sin bulan. Iban awn hangpu tagduwa bituun, amu in biya sapantun kuruna, ha taas sin  niya.
2: In babai ini sng na umanak, hangkan nakatulik sin sakit.
3: Pagubus, awn na isab hambuuk paltandaan makaajayb in gimuwa duun ha langit. Nkita aku hambuuk naga pula landu dakula, pitu in  iban hangpu in tanduk iban awn kuruna sin katn  niya.
4: Sakali ini, liyampin sin ikug niya in hangka-bahagi sin tngka-bahagi sin bituun ha taas langit ampa na liyaruk pa lawm dunya. Timindug siya duun ha alupan sin babai amu in sng maganak ha supaya pagguwa sin bata-bata, magty niya makaun.
5: Manjari in babai ini imanak na hambuuk bata-bata usug, sagawa wala da nakaun sin naga. Sabab magty in bata-bata nabuhat sin Tuhan pa surga pa kursi niya. Asal in gantaan sin bata-bata ini mamarinta ha katn bangsa ha waktu susngun. Wayruun makasagga kaniya, sabab in pamarinta niya sangat makusug, biya hantang basi di magkabali.
6: Sakali pagubus sin babai naganak, miyaguy siya pa hula wayruun tau naghuhula, amu in hula tiyatagama sin Tuhan kaniya. Duun siya ipatun ha lawm hangibu duwanggatus tagkanuman adlaw.
7: Sakali naawn in pagbunu ha surga. Hi Mikail iban sin manga malikat ha babaan niya, nagbunu iban sin naga, amu in nangatu iban sin manga tindug niya.
8: Sumagawa diyaug in naga. Hangkan in siya iban sin manga tindug niya, nary iban di na sila manjari humula ha lawm surga.
9: Na, hangkan in naga landu dakula liyaruk na pa guwa sin surga. In siya ini amuna in Hs Sin Masa Nakauna yadtu, amu in pagngnan Iblis atawa Saytan Puntukan. Siya ini in nangakkal ha manga mnusiya katn. Biyugit siya pa lawm dunya iban sin katn tindug niya.
10: Pagubus, nakarungug aku suwara matanug dayn ha surga, amu agi,
: Na, bihaun miyabut na in waktu magmakbul in pagpanglappas sin Tuhan ha manga mnusiya.
: Piyakita na bihaun sin Tuhan in kusug sin kawasa niya mamarinta iban sin kapatutan sin Almasi niya.
: Sabab in Iblis, amu in dm-adlaw manglalawag dusa ha manga kataymanghuran natu,
: iban amu in magsusumbung pa Tuhan ha haddarat niya,
: kiyalaruk na pa guwa sin surga.
11: Diyaug siya sin manga kataymanghuran natu
: sabab sin dugu sin amu in ngiynan Anak Bili-bili, amu in naasag ha supaya sila mapuas dayn ha dusa nila.
: Damikkiyan, diyaug siya sabab sin kasabunnalan tiyanyag nila,
: lgi atas nila piyaglilla in dugu-nyawa nila sampay pa kamatay.
12: Na, hangkan pagkg-kuyag kamu sasuku sin yan duun ha lawm surga,
: amu in kamu katn naghuhula duun.
: Sagawa landu tuud makaluuy kamu manga naghuhula ha lawm dunya iban dagat,
: sabab yaun na nimaug mawn kaniyu in Iblis.
: Landu tuud siya diyurugalan
: pasal kaingatan niya na sin masuuk na tumubtub in waktu kiyaganta kaniya sin Tuhan.
13: Sakali, nakasayu mayan in naga sin kiyahulug na siya pa lawm dunya, iyapas niya in babai amu in naganak bata-bata usug.
14: Sagawa piyatulunan sin Tuhan in babai ini duwa pikpik sin sambulaan dakula, ha supaya siya makalupad pa hula wayruun tau naghuhula, pa hula tiyatagama kaniya. In hula ini, amuna in pagipatan kaniya ha lawm sin t tahun iban tunga ha supaya siya di magmula kaagi sin naga.
15: Manjari, ini nagpaguwa tubig mataud tuud in naga dayn ha simud niya, ha supaya hianud in babai.
16: Daypara tiyabang sin gumi in babai ini. Nasipak nagduwa in gumi sarta naglungag malawm. Na, imanud harap pa lawm lungag in katn tubig gimuwa dayn ha simud sin naga.
17: Na, diyugalan tuud in naga ha babai ini. Pasal sin dugal niya, diy niya nagbunu in katn anak-apu sin babai ini, amu in sasuku sin katn nagkakahagad ha daakan sin Tuhan iban namamawgbug sin kasabunnalan kiyahindu hi sa.
18: Sakali duun na timindug in naga ha higad dagat.