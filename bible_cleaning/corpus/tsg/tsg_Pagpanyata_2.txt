1: Iban laung niya pa, Sulatan in amnat ini, ampa mu parhan pa nakura sin manga tau agad ha Almasi ha dira Ipisus.
: Na, yari in amnat niya. Laung niya,
: In pahti ini naug dayn kku hi sa Almasi, amu in tagkumkuman sin pitu bituun ha lawm tuu ku, iban amu in miyamanaw ha lawm sin pitu pagbubutangan palitaan bulawan, amu in tattap kumita kaniyu.
2: Kaingatan ku in hinang niyu. Kiyaamuhan aku sin tuyu niyu maghinang, iban sin kasabal niyu sumandal sin unu-unu kasigpitan. Iban kiyaamuhan aku isab sin mahukaw kamu ha manga tau naghinang kangan. Iban mahukaw da isab kamu ha manga tau, amu in naggulal ha baran nila tau kiyawakilan sin Tuhan, pasal napariksa niyu na in manga tau ini, nagputing sadja.
3: Iban kaingatan ku da isab in kamu yan masabal. Karna siyandalan niyu in unu-unu katn kasigpitan, amu in kimugdan kaniyu ha pasal ku, iban wala niyu tuud biyugtu in pagman niyu kku.
4: Sagawa awn hambuuk siyalla ku kaniyu. Bihaun in lasa niyu kku bukun na makusug biya sin nakauna. Kim na tuud in lasa niyu.
5: Pikila niyu in pagbiddaan sin lasa niyu tagna iban sin bihaun. Pagtawbati niyu na in dusa niyu, iban hinanga niyu na magbalik in bakas hinang niyu marayaw. Pasal bang niyu di pagtawbatan in manga dusa niyu bihaun, mawn aku kaniyu iban gan ku in pagbubutangan palitaan niyu, amu in tumpuk sin manga jamaa sin langgal niyu.
6: Malayngkan, awn da isab hinang niyu nakasulut kku. Sabab in kamu biya da isab kku, marugal ha manga hinang mang sin manga tau Nikulay.
7: Na, in kamu taga taynga, taynghug kamu ha bichara ku ini, sabab amuna ini in bichara sin R sin Tuhan pa manga jamaa Almasihin sin kalanggalan. Hisiyu-siyu in manga tau, amu in tumatas tumanggung sin unu-unu makalubu sin man nila, dihilan ku sila kapatutan kumaun sin bunga sin kahuy didtu ha hulaan sin Tuhan, amu in kahuy makarihil kabuhi salama-lama.
8: Iban laung niya pa isab kku, Sulatan in amnat ini, ampa mu parhan pa nakura sin manga tau agad ha Almasi ha dira Ismirna.
: Na, yari in amnat niya. Laung niya,
: In pahti ini naug dayn kku hi sa Almasi, amu in panagnaan iban kahinapusan sin unu-unu katn. Iban aku na ini in bakas miyatay iban nabuhi nagbalik dayn ha kamatay.
9: Kaingatan ku in manga kabinsanaan kiyalabayan niyu. Iban kaingatan ku da isab in katn hl sin kamiskinan niyu, sagawa yadtu in daya niyu ha surga. Kaingatan ku in manga pamung mang kaniyu sin manga tau simusulang kaniyu, amu in magbaw-baw in sila Yahudi tau sin Tuhan, sagawa bukun bunnal, pasal in sila yan hambuuk tumpuk sin manga tindug sin Saytan Puntukan.
10: Ayaw kamu mabuga sin manga kabinsanaan, amu in maray na dumatung mawn kaniyu. Ingat kamu. In kaibanan kaniyu hiluun pa lawm jl sin manga tau agad ha Iblis, ha supaya kaingatan bang biya diin tuud in kusug sin man niyu kku. Numanam kamu kabinsanaan ha lawm hangpu adlaw. Sagawa pahuguta niyu sadja in man niyu kku minsan kamatay in sngun niyu, sabab awn karayawan hirihil ku kaniyu, amu in kabuhi salama-lama didtu ha surga.
11: Na, in kamu taga taynga, taynghug kamu ha bichara ku ini, sabab amuna ini in bichara sin R sin Tuhan pa manga jamaa Almasihin sin kalanggalan. Hisiyu-siyu in manga tau amu in tumatas tumanggung sin unu-unu makalubu sin man nila, di sila makalabay kasiksaan salama-lama amu in pagiyanun Kamatay Hikaruwa.
12: Ubus namung na isab siya. Laung niya, Sulatan in amnat ini, ampa mu parhan pa nakura sin manga tau agad ha Almasi ha dira Pirgamu.
: Na, yari in amnat. Laung niya,
: In pahti ini naug dayn kku hi sa Almasi, amu in tagkumkuman sin puddang mahayt duwa sulab.
13: Kaingatan ku in kamu yan, naghuhula ha hula bantug, sabab pagsimbahan sin Saytan Puntukan. Sagawa minsan bihayan, masi-masi in pagagad niyu kku. Iban way niyu biyutawanan in pagman niyu kku, minsan ha waktu biyunu sin manga tau mang hi Antipas. In hi Antipas ini tau kapangandulan ku magbayta ha pasal ku, sa biyunu siya duun ha dira niyu, amu in piyaghuhulaan sin Saytan Puntukan.
14: Sumagawa awn siyalla ku kaniyu. Pasal in kaibanan kaniyu himihinang sin amu in bakas kiyahindu hi Balaam kan Balak sin timpu nakauna yadtu. In hi Balaam ini amu in nakahindu kan Balak bang biya diin in kaagi niya magpakang ha bangsa Israil, ha supaya sila magdusa ha Tuhan, kumaun sin kakaun haram bakas piyaglabut ha manga barhala iban magjina.
15: Damikkiyan biya da isab ha yan in hinang sin manga tau Nikulay, amu in ssinguran sin kaibanan duun kaniyu.
16: Hangkan, pagtawbati niyu na in manga dusa niyu, pasal bang kamu masi-masi maghinang sin mang, mawn aku kaniyu ha masamut, ampa ku bunuun in manga tau naghihinang mang. In pakukus hipamunu ku kanila, amuna in puddang mahayt duwa sulab yari magguwa dayn ha simud ku.
17: In kamu taga taynga, taynghug kamu ha bichara ku ini, sabab amuna ini in bichara sin R sin Tuhan pa manga jamaa Almasihin sin kalanggalan. Hisiyu-siyu in manga tau, amu in matatas tumanggung sin unu-unu makalubu sin man nila, dihilan ku sila sin kakaun pagtawagun manna naug dayn ha surga, amu in kakaun di kakitaan sin manga tau ha bihaun. Iban dihilan ku pa isab sila pakaniya-pakaniya sin batu puti iyuukkilan ngn bagu, amu in way makaingat liyu dayn sin tau makatayma ha yan.
18: Na namung na isab hi sa. Laung niya, Sulatan in amnat ini, ampa mu parhan pa nakura sin manga tau agad ha Almasi ha dira Tatira.
: Na, yari in amnat niya. Laung niya,
: In pahti ini naug dayn kku hi sa Almasi, amu in Anak Tuhan, amu in taga mata magsinag biya sin laga kyu iban in siki ku magsinglab biya sin tumbaga piyunglasan.
19: Kaingatan ku in hinang niyu. Kaingatan ku in lasa niyu ha Tuhan iban ha pagkahi niyu mnusiya. Kaingatan ku in kusug sin pangandul niyu kku, iban sin pagtabang niyu ha pagkahi niyu mnusiya karna sabab ku, iban sin kasabal niyu simandal sin unu-unu kabinsanaan dimatung mawn kaniyu. Kaingatan ku labi marayaw in hinang niyu bihaun dayn sin nakauna.
20: Sagawa awn hambuuk siyalla ku kaniyu. Piyasran niyu in babai yan, hi Jissibila maghinang mang. Bang ha bichara niya, in siya naraak magpasampay sin Parman sin Tuhan. Siyasat niya in manga daraakun ku huminang sin manga hindu niya tudju pa mang, biya na sin magjina iban kumaun sin manga kakaun haram bakas piyanglabut ha barhala.
21: Kiyarihilan ku na siya waktu magtawbat sin manga dusa niya, sagawa masi-masi niya da hhinang in manga hinang kalumuan.
22: Hangkan in babai yan iban sin katn tau miyagad sin manga hinang niya magjina, paratungan ku sin sakit sangat makalap. Hinangun ku yan bihaun bang sila di magtawbat dayn ha dusa nahinang nila.
23: Iban dihilan ku kamatay in manga tau, amu in agad ha hindu sin babai yan, ha supaya kaingatan sin manga tau katn agad kku ha kalanggal-langgalan sin nasusd ku katn in ha lawm pamikil sin manga tau, iban sin unu in kabayaan nila hinangun. Tungbasan ta kamu ha tungud sin unu in nahinang niyu.
24: Sumagawa in kaibanan kaniyu duun ha Tatira wala da miyagad sin hindu mang sin babai yan. Iban wala nagguru sin ilmu dayn ha Saytan Puntukan, amu in pagtawagun sin kaibanan tau hindu malawm. Na, ini in hikabayta ku kaniyu. Di aku mabaya bang kamu kahunitan. Hangkan wayruun daakan ku kaniyu dugaing dayn sin ini.
25: Amu sadja subay niyu gunggungan in hinang niyu marayaw sampay pa waktu makabalik aku mawn kaniyu.
2627: Ampa hisiyu-siyu in manga tau, amu in matatas tumanggung sin unu-unu makalubu sin man, iban amu in di mabugtu in paghinang sin daakan ku sampay pa adlaw kamatay niya, dihilan ku sila kawasa mamarinta biya sin kiyarihil kku sin Tuhan, Ama ku. Dihilan ku sila kawasa mamarinta ha manga kabangsa-bangsahan. In kusug sin pagparinta nila biya hantang basi hipanglubak ha kibut maluhay mabagbag, iban in manga banta nila mabiya sila sin puga magkapusat-pusat.
28: Hisiyu-siyu isab in matatas tumanggung sin unu-unu makalubu sin man nila, awn hambuuk pusaka hirihil ku kanila biya bituun mga in sawa niya.
29: In kamu taga taynga, taynghug kamu ha bichara ku ini, sabab amuna ini in bichara sin R sin Tuhan pa manga jamaa Almasihin sin kalanggalan.