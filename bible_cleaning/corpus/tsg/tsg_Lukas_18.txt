1: Pagubus nagnashat na isab hi sa ha manga mulid niya sin subay sila taptap iban di sumuhun mangarap pa Tuhan. Diyalil niya kaagi in pagnashat niya.
2: Laung hi sa, Awn yaun hambuuk huwis ha hambuuk dira in di mabuga ha Tuhan iban wayruun tau pagaddatan niya.
3: Sakali awn isab hambuuk balu duun ha dira yaun in daran magkawn pa huwis magmuhut-muhut mangayu tabang bat niya makawa in kapatutan niya. Laung niya, Tabanga aku sin parakala ku iban sin kuntara ku!
4: Na, in tagna di tuud mabaya tumabang in huwis, sagawa maglulugay, namikil-mikil siya, laung niya ha lawm atay niya, Minsan aku di mabuga ha Tuhan iban wayruun tau pagaddatan ku,
5: pagga in balu ini daran manghilu mari kku pasal sin parakala niya, marayaw ku pa siya tabangun sin kapatutan niya. Sabab bang ku siya di tabangun, di siya humundung magkari kku. Na, di lumugay aku in matay sin hapus!
6: Na, laung pa isab hi sa, Na, pikila niyu in bichara sin huwis mang yadtu.
7: Bang in huwis mang maingat tumabang ha tau di niya pagaddatan, na amu pa ka isab in Tuhan in di dumihil sin kapatutan sin manga tau suku niya amu in mangayu tabang kaniya dm-adlaw? Tantu, di niya palugayun in pagtabang niya.
8: Na, ingat kamu, saruun-duun tabangun sin Tuhan in manga tau suku niya sin kapatutan nila. Sagawa in aku amu in Anak Mnusiya, bang magbalik na mari pa dunya hangkatiyu da in tau karatungan ku amu in di mapinda in kusug sin pangandul pa Tuhan.
9: Nagnashat da isab hi sa ha manga tau, amu in magbantug sadja sin kabuntulan nila iban mamaba-maba sadja ha kaibanan nila. Diyalil niya kaagi in pagnashat niya.
10: Laung hi sa kanila, Bakas awn duwa tau timukad pa By sin Tuhan nangarap pa Tuhan. In hambuuk tau Parisi, ampa in hangka-tau mangangawa sukay pa parinta.
11: Pagsd nila pa lawm By sin Tuhan, timindug nagpakandi isa-isa niya in tau Parisi ampa nangarap pa Tuhan nagbantug sin baran niya, laung niya, Ya Tuhan, magsarang-sukul tuud aku sin bukun aku manapsu, pangakkal iban maghinang sin di mapatut ha babai bukun asawa ku. Bukun aku biya sin manga tau katn. Magsarang-sukul tuud aku sin bukun aku biya sin tau mangangawa sukay pa parinta yaun.
12: Magpuasa aku duwa adlaw ha lawm sin hangka-pitu iban pagjakatan ku katn in alta ku.
13: Sumagawa in tau mangangawa sukay pa parinta duun timitindug ha kalayuan iban di niya minsan hikahangad pa taas in bayhu niya. Nagdukduk siya sin daghal niya sabab landu tuud in kasusahan niya. Laung niya, Ya Tuhan, kaluuyi aku hambuuk baldusa!
14: Na, ingat kamu, laung hi sa, in tau mangangawa sukay muwi iban kaampunan dayn ha Tuhan. Itungun biya sin tau wala nakarusa. Sagawa wala in Tuhan kiyaamuhan ha tau Parisi. Sabab hisiyu-siyu in tau magpataas sin baran niya hidusdus da siya pa baba, hti hisiyu-siyu in magpababa sin baran niya angkatun da siya pa taas.
15: Sakali in manga kaibanan tau nagd mawn kan sa sin manga anak nila sibi-sibi ha supaya niya kakaputan kapangayuan anughara dayn ha Tuhan. Pagkita sin manga mulid hi sa kanila piyagamahan nila in manga tau.
16: Sagawa tiyawag hi sa in manga bata-bata, laung niya ha manga mulid niya, Pakaria niyu kku in manga bata-bata, iban ayaw niyu sila lnga, sabab in manga tau amu in mangandul ha Tuhan biya sin pangandul sin manga bata-bata yan ha ina-ama nila, amu in makaagad sin pamarinta sin Tuhan.
17: Ini in mattan hibayta ku kaniyu. Hisiyu-siyu in di magkahagad sin daakan sin pamarinta sin Tuhan biya sin pagkahagad sin bata-bata sin daakan sin maas niya, na di siya makaagad ha lawm pamarintahan sin Tuhan.
18: Sakali awn hambuuk nakura sin manga Yahudi in nangasubu kan sa, laung niya, Tuwan, in ikaw yan tau marayaw. Unu in subay hinangun ku ha supaya aku kasukuan sin kabuhi salama-lama?
19: Unu in sabab hangkan mu aku yan tau marayaw? laung hi sa kaniya. Wayruun tau marayaw amura in Tuhan.
20: Kahagara in manga daakan sin Tuhan, amu in asal mu na kaingatan biya na sin: Ayaw kaw magjina, ayaw kaw mamunu, ayaw kaw manakaw, ayaw sumaksi sin bukun bunnal, pagaddati in ina-ama mu.
21: Simambung in nakura sin manga Yahudi, laung niya, Iyaagad ku in katn daakan yan dayn sin kabata-bata ku pa.
22: Pagdungug hi sa sin sambung niya, laung hi sa kaniya, Awn pa hambuuk kulang sin hinang mu. Dagangan in unu-unu mu katn ampa mu pagdihilan in bhan ha manga miskin ha supaya awn alta mu didtu ha surga. Pagubus ampa kaw kari agad kku.
23: Sagawa pagdungug niya sin bichara hi sa, landu tuud siya nasusa sabab in siya dayahan tuud.
24: Na, kta hi sa sin nasusa siya. Hangkan laung hi sa, Kahunitan tuud in manga tau dayahan magad ha pamarinta sin Tuhan!
25: Sabab amu in pagiyanun, kaluhayan pa in unta lumabay dayn ha buli jawm dayn sin tau dayahan magad ha pamarinta sin Tuhan.
26: Na, in manga tau nakarungug sin pamung niya imiyan, laung nila, Bang biya hdtu in hti niya wayruun tau malappas.
27: Sagawa in sambung hi sa, In unu-unu di marapat hinangun sin mnusiya, marapat sadja sin Tuhan hinangun.
28: Sakali namung hi Pitrus, laung niya, Na, biya diin in kami ini? Tiyaykuran namu na in pamy-by namu ampa kami miyagad kaymu.
29: In sambung hi sa kanila, Baytaan ta kamu sin tuman. Hisiyu-siyu in atas mamn sin pamy-by niya, atawa sin asawa niya, atawa sin manga taymanghud niya, atawa sin maas niya, atawa sin manga anak niya sabab-karna sin pagagad niya sin pamarinta sin Tuhan,
30: na, lipat-manglipat in hitungbas kaniya sin Tuhan ha waktu bihaun iban ha masa susngun, awn kabuhi niya salama-lama.
31: Sakali diy hi sa kimandi in hangpu tagduwa mulid niya dayn ha kaibanan tau, ampa niya sila biyaytaan, laung niya, Kitaa niyu ba, in kitaniyu ini tudju madtu pa Awrusalam Baytal Makdis. Na, duun mabunnal in katn kiyasulat sin manga kanabihan pasal ku, amu in Anak Mnusiya.
32: Pagdatung natu madtu, hiungsud aku pa lawm lima sin manga tau bukun bangsa Yahudi, amu in namamarinta sin hula. Pagliki-likian nila aku, sipug-sipugun iban luraan nila aku.
33: Pagubus lapdusan nila aku sin lulubak, ubus ampa nila aku patayun. Sagawa ha hikat sin adlaw dayn ha kamatay kku, mabuhi aku magbalik.
34: Sagawa wala kiyahtihan sin manga mulid niya in manga bichara niya minsan hangkatiyu. In maana sin manga lapal-kabtangan hi sa llibun dayn kanila. Hangkan di nila kaingatan bang unu in piyagbibichara hi sa.
35: Sakali masuuk mayan hinda sa pa dira Ariha, awn duun hambuuk tau buta naglilingkud ha higad dn nanglilimus ha manga tau.
36: Pagdungug niya sin hibuk sin manga tau maglalabay, nangasubu siya bang unu in pakaradjaan.
37: Laung sin manga tau kaniya, Maglalabay hi sa amu in tau dayn ha Nasarit.
38: Nagsuwara siya matanug, laung niya, Andu, sa, hambuuk panubu hi Daud, kaulungi aku!
39: Sakali piyagamahan siya sin manga tau ha unahan iban yan siya di papaghibukun. Sagawa gm mayan piyatanug niya na tuud in pagsuwara niya, laung niya, Andu, hambuuk panubu hi Daud, kaulungi aku!
40: Na, himundung hi sa ampa siya nagdaak hipar mawn kaniya in tau buta. Nar mayan mawn in tau buta, iyasubu siya hi sa, laung niya,
41: Unu in kabayaan mu hitabang ku kaymu?
: Tuwan, in sambung niya, in kabayaan ku makakita aku magbalik.
42: Laung hi sa kaniya, Na, makakita na kaw! Dayn ha sabab sin parachaya iban pangandul mu in ikaw kiyaulian na.
43: Na, saruun-duun nakakita na in tau buta. Imurul na siya kan sa iban pagsarang-sukul niya pa Tuhan. Pagkita sin manga tau sin biya hdtu, namudji sila katn pa Tuhan.