1: Na, hangkan manga taymanghud ku kalasahan, pagga biya ha yan in giyuguun natu makawa dayn ha Panghu, na, subay niyu bawgbugan in pagagad niyu kaniya. Landu tuud aku malasa kaniyu iban timumtum na tuud aku kaniyu. Kamu na yan in makarihil kku kakuyagan, iban kamu in biya hantang sasalamatan natabuk ku tungbas sin hulas-sangsa ku.
2: Junjungun ku kaniyu, Uldiya iban hi Sintika, pagsulut-siyuluti kamu biya sin magtaymanghud, pasal in kamu yan agad kan Panghu Isa.
3: Iban in ikaw isab, amu in iban ku kapangandulan nagsangsa ha Tuhan, pangayuun ku kaymu, tabangi tuud in duwa babai yan, pasal in sila yan nagluug tuud timabang kku nagpasaplag sin Bayta Marayaw. Sila na tuud yan in timabang kku iban hi Kilimin iban sin manga paniban ku kaibanan naghinang, amu in kiyasulat in manga ngn nila ha kitab, amu piyagsusulatan sin Tuhan sin manga ngn sin manga tau amu in makatayma sin kabuhi salamalama.
4: Muramurahan bang mayan kamu daran magkg-kuyag ha pasalan sin in kamu suku sin Panghu. Kabalikan ku in bichara ku, pagkg-kuyag kamu.
5: Subay kamu mahanunut iban marayaw ha tau katn pasal masuuk na magbalik mari hi Panghu natu Isa.
6: Ayaw kamu magsusa ha unuunu na. Sagawa biya ha ini in hinangun niyu. Bang kamu mangarap pa Tuhan, pangayu kamu kaniya sin unuunu katn kagunahan niyu, iban pagsarang-sukul kamu kaniya ha sakaba niyu mangayu.
7: Na, bang niyu mahinang in biya ha yan, dihilan kamu sin Tuhan kasannyangan ha lawm atay, amu in kasannyangan landu marayaw di maabut sin pikilan sin mnusiya. Lgi in kasannyangan yan tumabang kaniyu di magpasd sin unuunu kasusahan iban mang pa atay iban pamikil niyu. Na, hangkan kamu karihilan sin kasannyangan yan pasal in kamu suku hi Isa Almasi.
8: Na, mahuli dayn duun manga taymanghud ku, pahpa niyu pa lawm pamikil niyu in manga unuunu marayaw iban amu in matp sanglitun, biya na sin manga unuunu amu in awn kasabunnalan niya, matp bantugun iban lagguun, mabuntul, suchi, makarihil kakuyagan, iban makasulut ha manga tau labi awla na pa Tuhan.
9: Hinanga niyu in katn bakas kiyahindu ku kaniyu, amu in tiyayma niyu dayn kku. Agara niyu in nashat diyungug niyu dayn kku iban sin kta niyu hhinang ku. Na, bang niyu ini mahinang, in Tuhan amu in magdirihil sin kasannyangan ha pangatayan iban pamikil taniyu, tattap sadja miyamagad kaniyu.
10: Landu tuud aku makuyag iban magsarang-sukul pa Panghu sin minsan malugay na way tabang dayn kaniyu, bihaun tiyatabangan niyu aku magbalik. Bukun aku nagbichara biya ha ini bat in hti niya biyugtu niyu na in pagtabang niyu kku sin waktu nakalabay yaun, sagawa pasal wayruun pa lugal niyu magpakita sin pagparuli niyu kku.
11: Iban bukun aku hangkan nagbichara biya ha ini bat nagmasusa aku pasal sin kulang-kabus ku, karna in aku ini makaingat na sumandal. Mamarahi na aku sin unuunu na in awn kku.
12: Kiyaingatan ku na bang biya diin in parasahan sin wayruun, iban parasahan sin ballabi-labihan. Kiyananaman ku na tuud, hangkan na minsan aku hawnu-hawnu lugal iban kunu-kunu waktu, mamarahi aku bang awn makaun ku atawa way, sabab in yan kiyalabayan ku na. Iban sibu da ballabi-labihan aku atawa kiyakabusan, di da isab aku magsusa.
13: Karna in aku dihilan kusug sin Almasi sumandal sin unuunu na kumugdan pa baran ku.
14: Sumagawa minsan bihdtu, marayaw da tuud isab sin nakatabang kamu sin manga kasigpitan ku.
15: Lgi in kamu yan ha hula Pilipi nakaingat sin ha waktu sin pagg ku dayn ha hula Makidun, amu in waktu tagna ku nagnashat pasal sin Bayta Marayaw, wayruun dugaing jama Almasihin timabang kku bang bukun kamu. Amura kamu in manga iban ku nagtabang-tiyabangi.
16: Iban minsan ha waktu duun pa aku ha dira sin Tisalunika, bukun sadja nakaminsan piyaparhan niyu aku tabang.
17: Malayngkan bukun aku nagbichara biya ha ini bat amu in piyuhung ku sadja in tabang niyu, sagawa in kabayaan ku, makabk kamu paluntungan dakula dayn ha Tuhan, tungbas sin hinang niyu.
18: Natabuk ku na in bayad sin buddi ku kaniyu, karna yari na natabuk ku in piyar niyu kan Ipaprudi mari kku. In kagunahan ku katn natabuk ku na. Lgi ballabi-labihan in balanja ku. In tabang niyu ini kku biya da sin hambuuk lalabutan mahamut tuud, amu in biya kulban iyungsud niyu pa Tuhan, amu in makasulut kaniya, hti niya, taymaun tuud sin Tuhan.
19: Na, in kamu isab dihilan sin Tuhan, amu in paghulas-sangsaan ku, sin unuunu katn kagunahan niyu guwa dayn ha alta niya di kaliyuhan. Iban hangkan bihdtu sabab karna dayn ha hinang hi Isa Almasi.
20: Muramurahan bang mayan in Tuhan, Ama natu, pudjihun saumul-umul. Amin.
21: Mahuli dayn duun pasampaya niyu in salam-duwaa ku pa katn tau sin Tuhan, amu in sasuku sin naghambuuk iban hi Isa Almasi. Damikkiyan in manga taymanghud ku Almasihin ini d, mabaya da isab magpasampay sin salam-duwaa nila mawn kaniyu.
22: Iban isab in katn tau sin Tuhan d ha ini, labi awla na in manga naghihinang ha astana sin sultan, mabaya isab magpasampay salam-duwaa nila mawn kaniyu katn.
23: Muramurahan bang mayan in kamu katn dihilan tulung-tabang sin Panghu Isa Almasi.
: Wassalam.