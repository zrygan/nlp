1: Manjari hambuuk adlaw duun hi sa ha By sin Tuhan nagnashat ha manga tau iban nagpamahalayak sin Bayta Marayaw. Sakali nkawn in manga nakura kaimaman, iban manga guru sin sara agama nagaagad iban sin manga nagtatau-maas ha hula.
2: Laung nila kan sa, Baytai kami bang unu in kawasa mu maghinang sin manga hinang mu yan d ha lawm By ini, amu in By sin Tuhan? Hisiyu in nagdihil kaymu sin kawasa maghinang sin manga hinang mu yan?
3: In sambung hi sa kanila, Na, awn isab hipangasubu ku muna kaniyu. Baytai niyu aku
4: bang dayn hin nakawa hi Yahiya in kawasa niya mangligu ha manga tau, dayn ha Tuhan atawa dayn ha mnusiya?
5: Na, nagisun-isun na sila bang unu in hisambung nila. Laung nila, Na, unu in hisambung natu kaniya? Bang kitaniyu imiyan in kawasa hi Yahiya dayn ha Tuhan, na, iyanun niya kitaniyu, Na, mayta kamu wala nagparachaya kan Yahiya?
6: Sagawa bang isab kitaniyu imiyan dayn ha mnusiya in kawasa niya, na, batuhun kitaniyu sin manga tau mataud ini sabab magkahagad tuud in manga tau sin hi Yahiya hambuuk nabi.
7: Hangkan in sambung nila kan sa, Inday, di namu kaingatan bang dayn diin niya nakawa in kawasa niya.
8: Na, laung hi sa kanila, Na, bang biya hdtu, di da isab kamu baytaan bang dayn hin ku nakawa in kawasa ku huminang sin manga hinang ku yan.
9: Sakali biyaytaan hi sa in manga tau pasal sin manga tau simasagga kaniya. Diyalil niya kaagi in pagbayta niya. Laung niya, Bakas awn hambuuk tau nagtanum anggul ha kabbun niya. Pagubus ampa niya piyatungguan in kabbun anggul niya ha manga magtutunggu kabbun, ampa siya timulak pa dugaing hula. Malugay siya didtu.
10: Manjari naabut mayan in musim sin pagpusu sin manga anggul, diyaak sin tagdapu kabbun in hambuuk daraakun niya madtu kumawa sin manga bunga anggul bahagi niya. Sagawa bnasa sin manga tunggu kabbun in daraakun niya, ampa piyauwi ha way kaunu-unu.
11: Sakali piyakadtu na isab sin tagkabbun in hambuuk daraakun niya, sagawa bnasa da isab sin manga tunggu kabbun iban spug-sipug nila, ampa piyauwi ha wayruun unu-unu nar niya.
12: Sakali piyakadtu na isab sin tagkabbun in hikat daraakun niya, sagawa miyula siya sin manga tunggu kabbun. Piyalian in daraakun. Ubus ampa siya liyaruk pa guwa sin kabbun.
13: Na, namikil-mikil na in tagkabbun. Laung niya ha lawm atay niya, Unu na baha in hinangun ku? Na, marayaw pa pakadtuun ku in anak ku kalasahan. Maray, pagaddatan nila siya!
14: Sagawa pagkita sin manga tunggu kabbun ha anak niya, magty sila nagisun. Laung nila, Yan na in anak sin tagkabbun amu in kiyapusakaan sin kabbun ini. Patayun natu siya ha supaya natu makawa in kabbun pusaka kaniya!
15: Hangkan giyuyud nila in anak sin tagkabbun pa guwa sin kabbun ampa nila piyatay.
: Na, ha pikil niyu, unu in hinangun sin tagkabbun ha manga tunggu sin kabbun niya? laung hi sa.
16: Kadtuun niya in manga tunggu kabbun ampa niya sila patayun. Pagubus ampa niya patungguan ha manga dugaing tunggu in kabbun niya.
: Pagdungug nila sin bichara hi sa, laung nila, Sipais piyakalayu sin Tuhan!
17: Iyatud sila hi sa ampa niya sila iyasubu, laung niya, Bang yan bukun bunnal, unu in htihan sin kiyabayta ha lawm Kitab, amu agi,
: In batu biyugit sin manga maghihinang by sabab in pangannal nila wayruun guna
: amura tuud isab in batu nanjari piyagpapagun sin by.
18: Na, ingat kamu, laung hi sa, hisiyu-siyu in makaligad pa batu yan magkapusat-pusat in baran niya iban hisiyu-siyu in kahulugan sin batu yan magkatumu-tumu siya mahinang bagunbun.
19: Na, landu tuud in baya sin manga guru sin sara agama iban sin manga nakura kaimaman sumaggaw kan sa saruun-duun, sabab kiyahtihan nila sin sila in kiyugdan sin isturi diyalil hi sa. Sagawa di nila mahinang sabab mabuga sila ha manga tau.
20: Hangkan limawag sila saat marayaw. Nanangdan sila manga tau, piyakadtu kan sa magpabaw-baw mangasubu kaniya, bahasa tau marayaw sila agad ha sara, sagawa in bunnal niya hipalusut nila hi sa ha bichara ha supaya nila siya hikaungsud pa lawm kiyumkuman iban kawasa sin gubnul.
21: Na, nangasubu na kan sa in manga tau kiyatangdanan ini, laung nila, Tuwan, kiyaiingatan namu sin in katn bichara iban hindu mu mabuntul. In hihindu mu sadja in kasabunnalan pasal sin manga addat iban kawl-piil amu in kabayaan sin Tuhan pakayun sin mnusiya karna di kaw magp tau minsan hisiyu.
22: Na, baytai kami, langgal sara ka sin sara agama bang kitaniyu manga Yahudi, amu in ha babaan sin pamarinta sin hula Rm, magbayad sayrulla pa Sultan sin hula Rm atawa bukun?
23: Sagawa kiyatalusan hi sa in katitipuhan sin akkal nila. Hangkan laung niya kanila,
24: Pakitaan niyu mari kku in hambuuk pisita. Piyakita mayan mawn kaniya in pisita, iyasubu niya sila, laung niya, Kansiyu in patta iban ngn ha pisita ini?
: Ha Sultan sin hula Rm, in sambung nila.
25: Hangkan laung hi sa kanila, Na, pagga biya ha yan, unu in suku sin Sultan sin hula Rm subay hiungsud kaniya. Damikkiyan, unu in suku sin Tuhan subay hiungsud pa Tuhan.
26: Na, wala nila nasaggaw ha bichara hi sa ha alupan sin mayran madjilis. Hangkan wala na sila nagkayba iban nainu-inu sila sin sambung hi sa.
27: Pagubus yadtu awn manga kaibanan Yahudi pagngnan Sadduki in miyawn kan sa. In sila ini imiyan sin in manga patay di na mabuhi magbalik ha adlaw mahuli. Nangasubu sila kan sa, laung nila,
28: Tuwan, kiyasulat hi Musa ha lawm sara agama natu, amu agi, Bang awn usug mapatay ampa wayruun anak niya ha asawa niya, na subay asawahun sin taymanghud niya in balu, ha supaya awn tubu dum sin ngn sin miyatay!
29: Na, bakas awn pitu magtaymanghud usug. Manjari nagasawa in kamagulangan, sagawa miyatay sadja siya wala nakabaak anak.
30: Na, in balu iyasawa sin sumunud ha kamagulangan. Sagawa miyatay sadja isab siya wala da nakabaak anak.
31: Damikkiyan, biya da isab hdtu in kimugdan ha hikat. Na, in hawpu niya in babai yadtu naasawa sin kapitu-pitu magtaymanghud, sagawa miyatay sadja sila wala nakabaak anak ha babai yadtu.
32: Ha kahinapusan miyatay da isab in babai.
33: Na, bang dumatung na in waktu mabuhi na magbalik in manga patay, hisiyu in tagasawa ha babai yadtu? Karna naasawa siya sin kapitu magtaymanghud.
34: In sambung hi sa kanila, Asal in manga usug iban manga babai bihaun d ha lawm dunya magasawa iban magbana.
35: Sagawa in manga usug iban manga babai amu in matp mabuhi dayn ha kamatay iban kaawnan sin kabuhi salama-lama ha adlaw mahuli didtu ha surga di na magasawa atawa magbana.
36: Mabiya na sila sin manga malikat iban di na sila magkamatay. Mahinang na sila anak sin Tuhan sabab nabuhi na sila nagbalik dayn ha kamatay.
37: Na, ha pasal sin manga patay mabuhi magbalik, in kasabunnalan niya yan napakita hi Musa. Karna kiyasulat niya in pasal sin bichara sin Tuhan kaniya amu in suwara guwa dayn ha lawm kahuy nalalaga. Kiyasulat ha lawm Kitab sin namung hi Musa sin in Tuhan amuna in Tuhan hi Ibrahim, Tuhan hi Isahak iban Tuhan hi Yakub.
38: In Tuhan amu in piyagtutuhanan sin manga buhi, bukun sin manga patay. In hti niya minsan hinda Ibrahim, Isahak iban Yakub malugay na miyatay, buhi sila didtu ha surga. Karna bang ha Tuhan in mnusiya katn buhi, wayruun patay.
39: Sakali imiyan in kaibanan guru sin sara agama, laung nila, Tuwan, marayaw in sambung mu!
40: Iban hangkan sila imiyan biya ha yan sabab di na sila makatawakkal umasubu kan sa sin unu-unu na.
41: Sakali nagasubu hi sa kanila, laung niya, Biya diin kaagi in bichara sin tau sin in Almasi hambuuk panubu sadja hi Daud?
42: Karna, ha lawm Kitab Jabur kiyasulat in pamung hi Daud, amu agi,
: Namung in Tuhan ha Panghu ku
: Lingkud kaw d ha dapit pa tuu ku
43: sampay ku mapabutang ha babaan mu in katn simusulang kaymu,
: mahinang biya sapantun pagbubutangan sin siki mu.
44: Na, laung hi sa, In pagtg hi Daud ha Almasi, Panghu. Na, mayta siya tiyawag, Panghu, bang siya hambuuk sadja panubu hi Daud?
45: Ha sabu sin manga tau katn dimurungug, laung hi sa ha manga mulid niya,
46: Halli kamu supaya kamu di kalaminan sin ng sin manga guru sin sara agama. In sila yan matagi maglunsul pawyu-pawyu iban sin pagjuba nila mahaba lgi mabaya tuud sila salamun sin manga tau ha tabu. Bang sila ha lawm langgal lumingkud sila ha unahan ha paglilingkuran tiyataw ha manga tau mataas, iban bang sila ha pagjamuhan lumingkud sila ha manga lilingkuran tiyataw ha manga tau balkanan.
47: Anyayahun nila in manga by sin manga balu babai. Ubus ampa sila magpakita-kita ha manga tau sin haba sin pagpangarap nila pa Tuhan, ha supaya in manga tau magpikil sin in sila tau marayaw. Murka dakula in dumatung kanila yan!