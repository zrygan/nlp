1: In kamaksuran tuud sin piyagbichara ku ini kaniyu, magpahti kaniyu sin awn na Imam natu Dakula, biya sin nasabbut ku kaniyu hayn-duun. In Imam Dakula ini amuna in hi sa, amu in yadtu bihaun ha surga limilingkud ha dapit pa tuu sin Tuhan Mahatinggi.
2: Lgi yadtu siya bihaun ha surga nagiimam suluhan ktu pa Tuhan, didtu ha lugal landu tuud suchi, amu in asal puunan langgal piyaawn sin Tuhan, bukun hnang sin mnusiya.
3: Na, in katn imam dakula sin masa nakauna yadtu kiyarihilan sin hinang magpasampay sin manga lalabutan iban sin manga hayup pagkulbanan sin manga tau pa Tuhan. Na, damikkiyan in hi sa, amu in Imam natu Dakula, subay da isab awn hikaungsud niya pa Tuhan ha pasalan sin manga tau.
4: Malayngkan, bang hi sa d ha dunya, di tuud siya mahinang imam suluhan pasal awn na manga imam suluhan d ha dunya masi miyamagad sin sara nakauna, amu in sara sin manga Yahudi ha palihlan sin pagdihil lalabutan pa Tuhan.
5: In hinang sin manga imam suluhan ha lawm langgal d ha dunya, biya yan hantang lambung sadja, sabab in yan singuran dayn ha hinang didtu ha surga. Hangkan natu yan kaingatan, sabab awn kiyasulat ha lawm Kitab pasal sin paghinang hi Musa sin by pagtataatan, amu in hnang dayn ha pais hayup sin masa nakauna yadtu, amu agi sin Tuhan kaniya, Tantuha tuud sin in langgal hinangun mu makasingud tuud sin papata sin suntuan sin langgal piyakita ku kaymu duun ha taas bd.
6: Sagawa ha bihaun hi sa bilang imam suluhan labi tuud mataas in hinang niya dayn sin hinang sin manga imam miyamagad sin aturan sin paljanjian nakauna. Damikkiyan in paljanjian bagu hnang sin Tuhan, amu in piyasampay mari ktuniyu hi sa, labi marayaw dayn sin paljanjian nakauna, pasal in paljanjian bagu biyaktul dayn ha manga janji sin Tuhan labi marayaw.
7: Lgi bang in paljanjian nakauna bat wayruun salla niya, na di na yan gantian sin Tuhan sin dugaing.
8: Sagawa in Tuhan wala kiyasulutan sin hinang sin manga tau niya amu in miyagad sin aturan sin paljanjian nakauna. Hangkan biya na sin kiyabayta ha lawm Kitab, nagparman in Tuhan amu agi,
: Dungug kamu. Awn da waktu dumatung ha susngun,
: palahilun ku in aturan sin paljanjian bagu
: mawn pa manga bangsa Yahudi katn,
: amu in naghuhula ha Israil iban ha hula Yudah.
9: In aturan sin paljanjian bagu ini
: bukun biya sin aturan piyalahil ku mawn tagna pa kaapu-apuan nila
: ha waktu diy ku sila gimuwa dayn ha Misir,
: amu in wala nila da naagad hnang.
: Na, hangkan piyasran ku na sila, laung sin Panghu Tuhan.
10: Na, bihaun biya ha ini in aturan sin paljanjian bagu panaugun ku pa manga bangsa Israil.
: Pagdatung sin waktu palahilun ku in aturan sin paljanjian bagu ini, laung sin Tuhan Panghu,
: papahpun ku in manga sara ku pa lawm pamikil nila,
: iban hiukkil ku ha lawm bigi jantung nila.
: Na, aku na in Tuhan pagtuhanan nila tuud,
: iban sila na in manga tau agad tuud kku.
11: Na, bang lumahil na in paljanjian bagu yan,
: bukun na wajib kanila in mamayta ha pagkahi nila atawa paniban nila sin pasal ku.
: Karna in sila katn dayn ha tau baba pa tau mataas, makaingat na kku.
12: Lgi ampunun ku na in manga dusa nila
: iban di ku na tumtumun in manga nahinang nila kangan.
13: Na, pagga nasabbut na sin Tuhan in aturan sin paljanjian bagu, in hti niya, pndahan na sin Tuhan in aturan sin paljanjian nakauna, pasal in yan biya sapantun pannyagaan amu in pasaw na. Na, tiyap-tiyap sin unu-unu pasaw, in hti niya di na hikapaglagi.