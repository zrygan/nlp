1: In sulat ini amuna in mamayta pasal sin parakala amu in piyanyata hi sa Almasi. In bayta ini amu in kiyawakil sin Tuhan kaniya, ha supaya siya magpahti pa manga daraakun sin Tuhan pasal sin manga pakaradjaan, amu in maray na maawn ha susngun. Na, piyanaug hi sa in hambuuk malikat magpanyata sin manga pakaradjaan ini mawn pa hambuuk daraakun niya, hi Yahiya.
2: Yari na kiyasulat ha sulat ini in katn kta hi Yahiya, amu in pahti dayn ha Tuhan iban sin kasabunnalan piyanyata hi sa Almasi.
3: Na, hisiyu-siyu in makabacha sin sulat ini kumg in atay niya, iban hisiyu-siyu in dumungug sin bayta ini, iban magkahagad sin katn kiyasulat ha lawm sin sulat ini, kumuyag da isab in atay niya, karna masuuk na dumatung in waktu maawn in manga pakaradjaan piyanyata ini katn.
4: In sulat ini naug dayn kku, hi Yahiya, dumatung mari pa manga jamaa Almasihin sin pitu langgal ha hula Asiya.
: Piyapangayu ku duwaa bang mayan kamu karihilan tulung-tabang iban kasannyangan atay dayn ha Tuhan, dayn ha R niya, iban dayn kan sa Almasi. In hikaisa niya dayn ha Tuhan, amu in di magkapinda dayn sin tagna pa bihaun, sampay pa salama-lama. In hikaruwa niya dayn ha R sin Tuhan, amu in duun ha alupan sin kursi sin Tuhan.
5: Iban in hikat niya dayn kan sa Almasi, amu in kapanghalapan natu sin bayta niya. Siya in tau nakauna nabuhi nagbalik dayn ha kamatay, iban siya isab in makapagbaya ha katn tau nagnanakura d ha dunya.
: Malasa siya ktuniyu, iban piyuas niya kitaniyu dayn ha dusa kaagi sin dugu niya naasag ha sabab ta.
6: Hnang niya kitaniyu manga pakil hangka-agaran magtaat pa Tuhan, Ama niya, iban amu in pagsultanan sin Tuhan. Na, hangkan subay natu sanglitun hi sa Almasi, sabab kaniya in kalagguan, iban siya in hambuuk-buuk sangat kawasa salama-lama. Amin.
7: Na, dungug kamu. In hi sa magkakari miyamagad ha lawm sin manga gabun.
: Kakitaan siya sin mnusiya katn,
: sambil amu in manga tau limansang namatay kaniya.
: Iban in manga bangsa katn d ha lawm dunya lumandu in susa iban karukkaan nila.
: Ampa tantu bunnal tuud ini. Amin.
8: In Panghu Tuhan Sangat Kawasa, di magkapinda dayn sin tagna pa bihaun, iban sampay pa salama-lama. Na, hangkan nagparman in Tuhan, amu agi, Aku in biya sapantun Alip iban Ya, amu in panagnaan iban kahinapusan sin unu-unu katn.
9: In aku ini hi Yahiya, amu isab in hambuuk taymanghud niyu Almasihin. Sakali sabab sin paghambuuk natu iban hi sa, in aku ini biya da isab kaniyu simasabal iban simasandal sin unu-unu katn kasigpitan dumatung mari ktu karna sin pagagad natu ha pamarinta niya. In aku bakas didtu nakabutang ha p Patmus, pasal duun aku piyabugit sin parinta, karna diyugalan sila pasal sin pagnashat ku sin Parman sin Tuhan iban sin kasabunnalan piyanyata hi sa.
10: Manjari, hambuuk waktu, ha adlaw sin Panghu, hiyp aku sin R sin Tuhan. Iban nakarungug aku suwara makusug biya sin huyup sin sangkakala dayn ha ulihan ku.
11: Na, amu agi sin suwara, Sulatan in katn kakitaan mu. Ubus ampa mu parhan in kiyasulat mu pa manga jamaa Almasihin sin pitu langgal ha manga pitu dira ini: Ipisus, Ismirna, Pirgamu, Tatira, Sardis, Piladilpi iban Laudikiya.
12: Pagdungug ku sin suwara, limingi aku bat ku kakitaan bang hisiyu in tau nagbibichara kku. Paglingi ku, nkita aku pagbubutangan palitaan bulawan, pitu in taud niya.
13: Iban ha gitungan sin manga pagbubutangan palitaan ini, awn timitindug duun biya lupa tau. In tau ini nagjujuba, iban awn llibud kandit bulawan ha daghal niya.
14: In buhuk niya puti tuud biya tawas, iban in mata niya masugit mangatud makk dakuman, biya laga kyu.
15: In siki niya magsinglab biya sin tumbaga liyabay ha kyu iban piyunglasan. Iban in tingug sin suwara niya biya sin lagublub sin tubig anud, amu in busay malaggu tuud.
16: In tau ini nagkukumkum pitu bituun ha lawm lima niya dapit pa tuu, iban gimuwa dayn ha simud niya puddang mahayt duwang sipak in sulab. In bayhu niya magsinag biya sin silak sin suga ha ugtuhan.
17: Pagkita ku kaniya, saruun-duun siyd aku buga. Na, magty aku naligad ha alupan niya. Sarta nabiya aku hambuuk tau patay, wala nakahibal sin buga ku. Sakali iyulinan niya aku sin lima niya pa tuu sarta namung na siya, amu agi, Ayaw kaw mabuga. Aku na ini in panagnaan iban kahinapusan sin unu-unu katn.
18: Wayruun tagnaan iban kahinapusan sin kabuhi ku. Bakas aku miyatay, sagawa nabuhi aku nagbalik, iban buhi na aku kasaumulan. Aku in tagkawasa dumihil atawa di dumihil sin kamatay. Iban aku da isab in makapagagi bang pakain ku pakadtuun in manga tau miyatay.
19: Na, sulatan in katn bakas kiyakitaan mu, iban sin kkita mu bihaun, iban sin manga sumunu hipakita ku kaymu.
20: Na, bihaun baytaan ta na kaw sin maana sin pitu bituun kta mu kiyukumkum ku ha lima ku pa tuu, iban sin pitu pagbubutangan palitaan bulawan, amu in bakas wala piyaingat sin Tuhan. Yari in maana niya. In pitu bituun, amuna in pitu nakura sin pitu langgal. Ampa in pitu pagbubutangan palitaan, amuna in pitu tumpuk sin manga jamaa Almasihin sin pitu langgal.