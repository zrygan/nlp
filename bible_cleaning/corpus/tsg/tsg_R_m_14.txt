1: Asipa niyu marayaw iban paagara maglamud iban kamu in manga pagkahi niyu Almasihin, amu in mahuka pa in man ha Almasi. Sagawa in pasal sin manga pamikil nila amu in ha pikil niyu wala nakaamu, ayaw niyu sila dha maglugat.
2: Karna bang sawpama awn hambuuk tau mahuka pa in man niya ha Almasi, in pangannal niya in unu-unu hayup sumbayun, haram iban di makaun. Hangkan sayul sadja in hipaglamay niya. Sagawa in tau mahugut in man niya ha Almasi, ha pikil niya, in unu-unu kakaun makaun niya.
3: Sagawa in manga tau amu in magkaun sin manga unu-unu kakaun, subay nila di baba-babaun in manga tau di magkaun sin manga susumbayun. Damikkiyan in manga tau di magkaun sin susumbayun, subay nila isab di sallaun in manga tau amu in magkaun sin unu-unu na kakaun, sabab in sila yan tiyayma na sin Tuhan suku niya.
4: Karna wayruun kapatut niyu sumalla sin hinang sin hambuuk daraakun sin dugaing tau, sabab bukun kamu in piyaghinangan niya. Hangkan amura in piyaghinangan niya in tagakapatut sumagda sin hinang niya bang kimugdan atawa wala. Tantu kumugdan in hinang niya, sabab tabangan siya sin Panghu natu ha supaya kumugdan in hinang niya.
5: Awn isab yan manga tau bang ha pikilan nila awn manga adlaw amu in labi tuud marayaw dayn ha kaibanan adlaw. Sagawa ha pikilan sin kaibanan tau, sibu-sibu da in adlaw katn. Na, in pakaniya-pakaniya kaniyu subay niyu tuud tantuhun in pamikil niyu ha pasal ini.
6: Karna in tau amu in nagpikil labi maharga in hambuuk adlaw dayn ha kaibanan adlaw, in yan hnang niya hipanglaggu niya ha Panghu. Damikkiyan, in tau amu in magkaun sin unu-unu na kakaun, in yan hipanglaggu niya da isab pa Panghu, sabab nagsarang-sukul siya pa Tuhan pasal sin manga kakaun yan. Iban hisiyu-siyu isab in di kumaun sin manga susumbayun, in sabab hangkan siya di magkaun pasal lagguun niya in Panghu, iban magsarang-sukul da isab siya pa Tuhan.
7: Karna in kitaniyu manga Almasihin buhi na ka atawa patay, subay in hinangun natu in makasulut ha Panghu bukun pa baran natu.
8: Ha salugay natu buhi, subay kitaniyu huminang sin unu-unu kabayaan sin Panghu. Iban minsan kitaniyu mapatay, siya da isab in agaran natu. Hangkan in kitaniyu, buhi na ka atawa patay, asal suku na sin Panghu.
9: Sabab, hangkan na in Almasi miyatay iban nabuhi nagbalik, ha supaya siya na in mahinang Panghu sin katn suku niya, sibu da buhi atawa patay.
10: Na, pagga biya ha yan in hl niya, asubuhun ta kamu. Mayta, in kamu amu in di magkaun sin susumbayun, sallaun niyu in manga taymanghud niyu Almasihin amu in magkaun sin susumbayun? Hti isab in kamu manga magkaun sin susumbayun, mayta niyu baba-babaun in taymanghud niyu di magkaun sin susumbayun? Mayta, wala niyu ka kiyaingatan sin in kitaniyu katn ha adlaw mahuli mangarap da pa Tuhan, amu in dumihil hukuman sin katn bakas nahinang natu?
11: Karna kiyasulat ha lawm Kitab in Parman sin Tuhan, amu agi,
: Tartantu tuud, laung sin Panghu, in katn mnusiya sumujud kku.
: In katn mnusiya magsabunnal sin aku tuud in Tuhan.
12: Hangkan in kitaniyu katn ha adlaw mahuli mamayta da pa Tuhan sin katn nahinang natu ha salugay natu d ha dunya.
13: Hangkan ayaw na mayan kamu sumalla sin hinang sin manga pagkahi niyu Almasihin. Sagawa in subay niyu hitaw pa lawm pikilan niyu, amu in di hinangun in unu-unu amu in mahinang puun-sabab magdusa in pagkahi niyu.
14: Karna in aku ini bilang hambuuk suku sin Panghu natu sa, kaingatan ku sin tantu tuud wayruun kakaun haram. Sagawa bang ha pikilan sin hambuuk tau awn kaibanan manga kakaun haram, na in kakaun yan haram kaniya.
15: Bang in hambuuk taymanghud niyu Almasihin sumusa in atay niya pasal sin pagkaun niyu sin kakaun amu in haram bang ha pikilan niya, na in hti niya in kamu yan wayruun lasa ha taymanghud niyu. Bang in pagkaun niyu sin kakaun yan amuna in mahinang puun-sabab kumang in pagagad sin taymanghud niyu ha Almasi, na marayaw pa di na kamu kumaun sin kakaun yan. Karna in Almasi miyatay sabab-karna nila.
16: Hangkan minsan ha pikil niyu marayaw in hinang niyu, bang ha pikil sin pagkahi niyu bukun marayaw, na ayaw niyu na hinanga sabab makabichara na sadja sila pa mang pasal sin hinang niyu.
17: In kitaniyu ini ha lawm pamarinta sin Tuhan. Na, bang kitaniyu magkahagad da tuud kaniya, bukun maharga kaniya bang unu in kaunun atawa inumun natu. In labi maharga kaniya bang mabuntul in manga hinang niyu, magsulut-siyuluti kamu magkahi iban magkg-kuyag, amu in kakuyagan dhil ktuniyu sin R sin Tuhan.
18: Na, bang biya ha yan in pagagad natu ha Almasi, in Tuhan kasulutan ktuniyu, iban pagaddatan kitaniyu sin pagkahi natu mnusiya.
19: Hangkan subay in pagmuhut-muhutan natu hinangun, amu in makarayaw sin pangatayan sin pagkahi natu, iban subay kitaniyu magtabang-tiyabangi magpahugut sin pangandul natu pakaniya-pakaniya ha Tuhan.
20: Ayaw niyu kanga in hinang sin Tuhan ha tau sakawkat kamu mabaya kumaun sin susumbayun. Bunnal in katn kakaun makaun da sin tau, sagawa makabk dusa in tau kumaun sin kakaun amu in mahinang puun-sabab magdusa in pagkahi niya.
21: Biya ha ini in marayaw hinangun niyu. Marayaw pa kamu di kumaun sin manga susumbayun atawa minum sin manga makahilu atawa huminang sin manga unu-unu na, amu in mahinang puun-sabab magdusa in taymanghud niyu Almasihin.
22: Minsan ha pamikil niyu wayruun ng sin manga hinang niyu magkaun minsan unu-unu na, ayaw na sadja kamu magkayba. Tawan niyu na sadja ha lawm atay niyu. Asal da kaingatan da sin Tuhan in ha lawm atay niyu. In tau di maghawal-hawal sabab kaingatan niya nakaamu in hinang niya, tantu masannyang in lawm atay niya.
23: Sagawa bang siya kumaun ampa hawal-hawal siya bang haram ka atawa bukun in kiyakaun niya, na magdusa siya pa Tuhan. Sabab kimaun siya sin kakaun di kaihilasan sin atay niya. Iban unu-unu na mayan in hinangun natu, apabila bukun guwa dayn ha pangandul ta pa Tuhan, hti hawal-hawal kitaniyu sin hinang taniyu bang kimugdan atawa wala, ampa hisng natu da in hinang yan, na tantu magdusa kitaniyu, sabab in hinang yan bukun guwa dayn ha pangandul taniyu pa Tuhan.