1: Pagubus hi sa nanghindu, ming na siya dayn ha hula Jalil ampa siya miyadtu pa hula Yahudiya, ha hansipak sin Suba Jurdan.
2: Mataud tau in imurul kaniya iban mataud tau nasasakit in napauli niya.
3: Sakali awn manga Parisi miyawn kaniya nangasubu pasal sin sara sin agama ha supaya nila masaggaw hi sa ha bichara. Laung nila kan sa, Bang ha sara sin agama natu, makajari ka mamugit in tau ha asawa niya minsan unu-unu na in palsababan hikabayta niya?
4: In sambung hi sa kanila, Mayta, wala niyu ka nabacha in kiyasulat ha lawm Kitab, sin ha tagnaan piyapanjari sin Tuhan in mnusiya usug iban babai.
5: Iban in agi sin Tuhan Hangkan dayn ha sabab yan mutas in usug dayn ha ina-ama niya, ampa siya humambuuk ha asawa niya ampa sila duwa matibuuk na.
6: Hangkan bukun na duwa in baran nila sagawa mahambuuk na in ginhawa-baran nila. Na, hangkan di makajari magbutas in manga tau piyapaghambuuk sin Tuhan.
7: Sakali iyasubu sin manga Parisi hi sa, Na, mayta ha hindu hi Musa makajari hibugit sin usug in asawa niya bang awn da sulat pasa?
8: In sambung hi sa, laung niya, Na, in sabab hangkan tiyugutan hi Musa in usug mamugit ha asawa niya, sabab matugas in  sin manga kamaasan niyu biya da isab sin tugas sin  niyu. Sagawa bukun biya ha yan in kabayaan sin Tuhan ha tagna niya nagpapanjari sin usug iban babai.
9: Ini in hibayta ku kaniyu. Hisiyu-siyu in usug mamugit ha asawa niya ha bukun sabab nagusug-usug in asawa niya, ampa siya magasawa dugaing, na in usug yan makalanggal sin sara magjina.
10: Laung sin manga mulid hi sa kaniya, Bang biya da ha yan in kahlan sin magtiyaun marayaw pa di na magasawa.
11: Simambung hi sa, laung niya, Na, in pasal yan bukun tau katn in makatangka sin baya nila magasawa, luwal da in manga tau amu in ingan sin Tuhan in baya nila ha hl yan.
12: Karna mataud palsababan mayta in tau di magasawa. In kaibanan pasal awn salla nila kariasali, in kaibanan, amu in manga usug pun, kiyabili sin tagpun kanila. Ampa in kaibanan way baya nila magasawa, pasal malabi ha atay nila in hinang magpamahalayak sin hindu iban daakan sin pamarinta sin Tuhan. Na, hisiyu-siyu in mabaya mamawgbug sin hindu ku yan, na, kadtui niyu.
13: Na, awn manga tau nagd sin manga bata-bata nila mawn kan sa, ha supaya hikabutang niya in lima niya pa babaw sin  sin manga bata-bata, ampa niya kapangayuan duwaa pa Tuhan. Na, piyagamahan sin manga mulid hi sa in manga tau ini.
14: Sagawa laung hi sa kanila, Pakaria niyu kku in manga bata-bata yan iban ayaw niyu sila lngi, sabab in manga tau amu in mangandul ha Tuhan biya sin pangandul sin manga bata-bata yan ha ina-ama nila, na amu in makaagad sin pamarinta sin Tuhan.
15: Pagubus, ampa biyantang hi sa in lima niya pa manga bata-bata piyangayuan anughara dayn ha Tuhan. Pagubus ampa siya ming.
16: Manjari awn hambuuk tau miyawn kan sa nangasubu, laung niya, Tuwan Guru, unu in hinang marayaw tuud subay ku hinangun ha supaya aku karihilan sin kabuhi salama-lama?
17: Mayta kaw nangasubu kku bang unu tuud in marayaw, in sambung hi sa. Hambuuk-buuk da in puunan sin unu-unu katn marayaw. Bang kaw mabaya karihilan sin kabuhi salama-lama agara in katn daakan sin Tuhan.
18: Unu in daakan subay agarun ku? in pangasubu sin tau yaun kan sa.
: In sambung hi sa, laung niya, Amu in manga daakan, ayaw kaw mamunu, ayaw kaw magjina, ayaw kaw manakaw, ayaw kaw magsaksi sin puting,
19: pagaddati in ina-ama mu, kalasahi in manga tau pagkahi mu biya sin lasa mu ha baran mu.
20: Iyaagad ku in katn daakan yan, in sambung sin tau yaun. Unu pa baha in subay hinangun ku?
21: Laung hi sa kaniya, Bang kaw mabaya sin matubus tuud in dayaw mu, kadtu kaw dagangan in katn alta mu ampa mu pagdihilan pa manga miskin in bhan, ha supaya awn alta mu didtu ha surga. Pagubus, ampa kaw kari agad kku.
22: Pagdungug sin tau yaun sin bichara hi sa simusa tuud siya sabab in siya landu tuud altaan. Na, sa siya ming.
23: Sakali namung hi sa pa manga mulid niya, laung niya, Bunnal bunnal da tuud in tau dayahan kahunitan magad ha pamarinta sin Tuhan.
24: Na, ini in hibayta ku kaniyu. Amu in pagiyanun kaluhayan pa in unta lumabay dayn ha buli jawm dayn sin tau dayahan magad ha pamarinta sin Tuhan.
25: Nainu-inu tuud in manga mulid niya pagdungug nila sin bichara niya. Laung nila, Na, bang bihdtu, in hti niya, wayruun tau malappas.
26: Iyatud hi sa in manga mulid niya ampa siya simambung laung niya, Asal bang ha pikilan sin mnusiya, in biya ha yan di tuud marapat mahinang, sagawa wayruun mahunit ha Tuhan. In unu-unu katn marapat niya mahinang.
27: Sakali namung hi Pitrus, laung niya, Na, biya diin in kami ini? Tiyaykuran namu na in unu-unu katn ampa kami miyagad kaymu. Unu baha in hitungbas kmu?
28: Laung hi sa kanila, Baytaan ta kamu sin tuman. Bang dumatung na in waktu mabagu na in unu-unu katn kahlan ha lawm dunya, iban in aku amu in Anak Mnusiya lumingkud ha lawm kasawahan magbaya ha mnusiya katn iyampa in manga kamu hangpu tagduwa mulid ku dihilan ku kalagguan. Kamu in manga wakil ku dihilan ku kawasa magbaya ha hangpu tagduwa pihak sin bangsa Israil.
29: Lgi hisiyu-siyu in atas mamn sin pamy-by niya, atawa sin manga taymanghud niya usug-babai, atawa sin ina-ama niya, atawa sin manga anak niya, atawa sin manga lupa niya sabab-karna sin pagagad niya kku, na lipat manglipat in hitungbas kaniya sin Tuhan iban karihilan siya kabuhi salama-lama.
30: Malayngkan in manga tau amu in ha unahan bihaun, ha adlaw mahuli sila in ha ulihan, ampa in manga tau amu in ha ulihan bihaun, ha adlaw mahuli sila in ha unahan.