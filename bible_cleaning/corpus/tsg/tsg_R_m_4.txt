1: Na, bihaun sabbutun ku isab kaniyu in pasal sin pagpangandul ha Tuhan hi Ibrahim, amu in nanubu ktuniyu manga Yahudi.
2: Bang sawpama hi Ibrahim iyampun iban tung sin Tuhan tau mabuntul biya sin wala nakarusa pasal sin manga hinang niya marayaw, na, awn hikapagabbu niya. Sumagawa wayruun hikapagabbu niya ha pangita sin Tuhan, sabab wala siya iyampun sin Tuhan pasal sin manga hinang niya marayaw.
3: Karna kiyasulat ha lawm Kitab, amu agi, In hi Ibrahim nagparachaya ha janji kaniya sin Tuhan, iban dayn ha sabab sin pagparachaya niya, iyampun iban tung siya sin Tuhan tau mabuntul biya sin wala nakarusa.
4: Na, hidalil natu isab ini pa hambuuk tau naghihinang. In gadji amu in hirihil ha tau naghihinang, di maiyan dhil sasalamatan kaniya, ha way tungud, sabab in yan piyaghulas-sangsaan niya.
5: Na biya da isab hdtu bang ha Tuhan, sabab in tau itungun sin Tuhan mabuntul biya sin wala nakarusa, amu in biya sapantun dihilan sasalamatan, amuna in tau mangandul kaniya. Iban hangkan bihdtu bukun pasal sin hinang niya marayaw amu in biya sapantun hulas-sangsa niya, sumagawa pasal sin pangandul niya ha Tuhan, amu in Tuhan maingat magampun ha manga baldusa.
6: Amu yan in maana sin bichara hi Daud ha kabichara niya pasal sin kakuyagan sin tau iyampun sin Tuhan iban tung tau mabuntul, biya sin wala nakarusa, bukun pasal sin hinang niya marayaw, sagawa pasal sin pangandul niya ha Tuhan.
7: Laung niya,
: Landu makuyag in tau
: bang siya ampunun sin Tuhan dayn ha manga hinang niya langgal sara,
: iban bang in katn hinang niya mang lupahun na sin Tuhan.
8: Landu tuud makuyag in tau
: bang di na bistahun sin Tuhan in manga dusa niya.
9: Na, in kakuyagan piyagbichara hi Daud kiyatungud sadja baha ha manga bangsa Yahudi amu in naislam? Tantu bukun. In kakuyagan yan kiyatungud da isab ha manga bangsa wala naislam. Karna biya na sin kiyasulat ha lawm Kitab, amu in nasabbut ku hayn-duun, amu agi, In hi Ibrahim nagparachaya ha janji kaniya sin Tuhan, iban dayn ha sabab sin pagparachaya niya, iyampun iban tung siya sin Tuhan tau mabuntul biya sin wala nakarusa.
10: Na kanu baha hi Ibrahim iyampun iban tung sin Tuhan tau mabuntul biya sin wala nakarusa? In yan naawn ha wala pa naislam hi Ibrahim.
11: Subay na pagubus sin pagparachaya hi Ibrahim ha janji sin Tuhan kaniya, ampa siya naislam. Karna in pagislam, amuna in tanda sin tantu na tuud iyampun iban tung na sin Tuhan tau mabuntul, biya sin wala nakarusa, hi Ibrahim pasal sin pangandul niya ha Tuhan ha wala pa siya naislam. Hangkan, hi Ibrahim amuna in nahinang ama sin sasuku sin manga tau magparachaya ha Tuhan, iban amu in iyampun iban tung sin Tuhan mabuntul, biya sin wala nakarusa, minsan sila wala naislam.
12: Damikkiyan, siya da isab in ama sin sasuku sin manga tau bakas na naislam, bukun sadja isab pasal naislam sila, sagawa pasal nangandul tuud sila ha Tuhan biya sin pagpangandul ha Tuhan hi Ibrahim ha waktu wala pa siya naislam.
13: Sin masa nakauna yadtu jimanji in Tuhan kan Ibrahim sin hipusaka niya in liyukupan dunya kaniya sampay na pa katn panubu niya. Jimanji in Tuhan kan Ibrahim, bukun sabab iyagad hi Ibrahim in sara niya, sagawa pasal nagparachaya siya ha Tuhan, iban pasal iyampun iban tung siya sin Tuhan tau mabuntul, biya sin wala nakarusa.
14: Karna bang sawpama in janji sin Tuhan kiyatungud sadja ha manga miyamagad sin sara sin Tuhan, na, in hti niya wayruun da ps sin pangandul natu ha Tuhan iban wayruun da isab ps sin janji sin Tuhan.
15: In sara amuna in makarihil palsababan pagmurkaan sin Tuhan in manga mnusiya, sabab di maagad sin tau in sara. Sagawa wayruun tau makalanggal sin sara bang wayruun sara langgalun.
16: Jiyanjian sin Tuhan hi Ibrahim sabab sin pangandul niya kaniya. Hangkan hnang sin Tuhan in biya ha yan dayn ha sabab sin kasi-lasa niya, ha supaya niya mapakita in kabuntulan sin janji niya ha manga panubu hi Ibrahim katn. In janji niya kiyatungud, bukun sadja ha manga tau ha lawm sin likusan sin sara, sagawa kiyatungud da isab ha manga sasuku sin magparachaya biya kan Ibrahim. Karna hi Ibrahim amuna in biya ama sin kitaniyu katn nangangandul ha Tuhan, sibu da bangsa Yahudi iban bukun.
17: Biya na sin kiyasulat ha lawm Kitab, amu agi, In ikaw nap ku mahinang ama sin manga kabangsa-bangsahan. Amu yan in Parman sin Tuhan kan Ibrahim. Tantu tuud magmakbul in janji ini sabab Tuhan in jimanji kan Ibrahim. Iban nagparachaya hi Ibrahim ha janji niya, sabab siya in Tuhan amu in makapabuhi magbalik ha patay, iban in unu-unu katn kiyaparman niya minsan wala pa naawn biya da yan sin naawn na, sabab tantu magmakbul sadja in katn kiyaparman niya.
18: Nagparachaya hi Ibrahim ha janji sin Tuhan kaniya, iban minsan biya hantang wayruun na mahuwat niya, giyuguun niya sin magmakbul da in janji sin Tuhan kaniya. Hangkan ha kahinapusan nagmakbul da in janji kaniya sin Tuhan, iban nahinang da siya ama sin kabangsa-bangsahan. Naagad in kiyasulat ha lawm Kitab, amu agi, In taud sin panubu mu biya sin taud sin manga bituun ha langit.
19: Hi Ibrahim masuuk na hanggatus tahun in umul niya ha waktu kiyajanji yan kaniya sin Tuhan. Kiyaiingatan niya in siya maas na iban mahunit na siya makabk pa anak. Iban in asawa niya isab hi Sahara di makaanak. Sagawa minsan bihdtu wala tuud kim in pangandul niya ha Tuhan.
20: Wala tuud nalawa in pangandul niya ha Tuhan. Iban wala siya naghawal-hawal sin janji sin Tuhan kaniya, sagawa gm mayan kimusug in pangandul niya iban piyudji niya in Tuhan.
21: Natatantu niya tuud sin makbulun da sin Tuhan kaagi sin kusug niya in janji niya kaniya.
22: Hangkan na, dayn ha sabab sin pangandul hi Ibrahim ha Tuhan, iyampun iban tung siya sin Tuhan tau mabuntul biya sin wala nakarusa.
23: In lapal kabtangan kiyasulat ha lawm Kitab amu agi, iyampun iban tung siya sin Tuhan tau mabuntul biya sin wala nakarusa, bukun sadja isab kiyatungud kan Ibrahim.
24: Sagawa kiyatungud da isab ktuniyu. Sabab in kitaniyu katn hisiyu-siyu in magparachaya ha Tuhan ampunun iban itungun sin Tuhan mabuntul, biya wala nakarusa. Siya in Tuhan nagbuhi nagbalik dayn ha kamatay ha Panghu natu sa Almasi.
25: In hi sa iyungsud sin Tuhan pa kamatay sabab-karna sin dusa natu, iban biyuhi siya nagbalik sin Tuhan, ha supaya kitaniyu ampunun iban itungun sin Tuhan mabuntul biya sin wala nakarusa.