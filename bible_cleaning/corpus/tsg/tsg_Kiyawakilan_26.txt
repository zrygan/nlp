1: Pagubus hi Pistus nagbichara, laung hi Agarippi kan Paul, Makajari na kaw mamung sin daawa mu. Na, siyayang hi Paul in lima niya, ampa siya namayta sin daawa niya.
2: Laung niya, Ampun, kiygan aku sin makabayta aku sin daawa ku ha alupan mu adlaw ini ha pasal sin manga tiyuntut kku sin manga Yahudi,
3: sabab kaingatan mu tuud mayaraw in manga addat iban manga pasualan sin manga Yahudi. Hangkan pangayuun ku junjung kaymu bang mayan isab di kaw sumuhun dumungug sin daawa ku.
4: Kaingatan da sin manga pagkahi ku Yahudi in addat-tabat ku dayn sin kabata-bata ku didtu ha hula ku sampay aku nakakadtu pa Awrusalam Baytal Makdis.
5: Bang sila mabaya sumaksi, asal nila kaingatan sin ha tagna in aku miyamagad tuud namamawgbug sin hindu sin hangka-tumpuk sin manga tau pagtawagun Parisi, amu in hangka-bahagi sin agama Yahudi.
6: Na, bihaun yari aku hukumun nila sawkat na aku magkahagad ha janji sin Tuhan ha manga kamaasan natu.
7: Na, in janji yan amuna tuud in tiyatagaran sin bangsa natu katn. Ha salugay in manga Yahudi nagtataat pa Tuhan dm-adlaw, amu yan in tiyagaran sin hangpu tagduwangka-bahagi sin bangsa natu Yahudi. Na, Ampun, in aku tiyuntutan nila pasal sin pagkahagad ku sin janji yan!
8: Mayta in manga kamu yan yari d bihaun kahunitan tuud magkahagad sin buhiun sin Tuhan in manga patay?
9: In bunnal niya minsan in aku, in pikilan ku ha tagna, hinangun ku in unu-unu katn mahinang ku bang mayan masagga ku in manga tau agad kan sa, amu in tau dayn ha Nasarit.
10: Na, biya ha yan in hnang ku ha Awrusalam Baytal Makdis. Mataud tau agad kan sa in napajl ku, sabab dhilan aku kapatutan sin manga nakura kaimaman sumaggaw kanila. Lgi taayun tuud aku bang sila butangan na sin hukuman patayun.
11: Nakamataud ku sila piyabinasa ha manga kalanggalan iban siyulayan ku sila liyugus pabaytaun ha di na sila magparachaya kan sa. Napuspus tuud in dugal ku kanila. Hangkan piyanaw ku sila iyurul sampay pa manga hula dugaing.
12: Manjari hambuuk waktu kiyadtu ku sila madtu pa Damaskus. Hangkan ku sila kiyadtu sabab kiyarihilan aku kapatutan sin manga nakura kaimaman sumaggaw kanila.
13: Sakali, Ampun, pagabut ugtu suga sin sabu namu duun ha dn, awn kta ku sahaya dayn ha langit masinag dayn sin suga. Kiyugdan sin sahaya in katilibut ku iban sin manga tau miyamagad kku.
14: Na, himantak kami katn pa lupa sarta nakarungug aku suwara ha bahasa Hibrani, amu agi, Saul, mayta mu aku pinjalaun? In hhinang mu yan ikaw da in kasakitan. Biya kaw yan sapantun sin sapi hipagaararu, amu in kasakitan bang tumakdug pa ulihan sabab kugdanan siya sin tutusuk sin nagiipat kaniya.
15: Sakali simambung aku, laung ku, Hisiyu kaw tuwan?
: Na, in sambung niya kku, amu agi, Aku hi sa amu in ppinjala mu.
16: Iban laung niya kku, Bangun na kaw, karna in aku nagpanyata kaymu bihaun sabab ikaw in nap ku daraakun kiyawakilan ku namayta ha manga tau pasal sin piyakita ku kaymu bihaun iban sin manga hipakita ku kaymu ha susngun.
17: Ayaran ta kaw dayn ha kamulahan hinangun kaymu sin manga tau Israil iban sin manga tau bukun bangsa Yahudi, amu in manga tau hipakadtu ku kaymu.
18: Pakadtuun ta kaw kanila ha supaya mabulat in atay nila iban bat supaya nila kaingatan in kasabunnalan iban mag sila dayn ha kalawngan. Iban bat sila magad na sin kabayaan sin Tuhan iban mag na sila dayn ha likusan sin pagagi kanila sin Saytan Puntukan. Lgi, bat supaya maampun na in manga dusa nila iban kabahagian na sila sin suku sin manga tau suku sin Tuhan bang sila magparachaya iban mangandul na kku.
19: Na, Ampun, laung hi Paul, nagkahagad aku sin kta iban diyungug ku amu in piyanyata kku hi sa dayn ha surga. Iyagad ku in daakan niya kku.
20: Hangkan nagnashat aku sin subay in manga tau magtawbat na sin manga dusa nila. Subay nila harapun na in Tuhan iban subay nila hipakita dayn ha manga hinang nila sin piyagtawbatan nila na tuud in manga dusa nila. Timagna aku nagnashat ha Damaskus. Pagubus ampa aku miyadtu pa Awrusalam Baytal Makdis iban liyatag ku piyagnashatan in katilingkal hula sin bangsa Israil sampay naabut ku in hula sin manga tau bukun bangsa Yahudi.
21: Na, dayn ha sabab yan siyaggaw aku sin manga Yahudi ha sabu ku duun ha By sin Tuhan, iban ambaya nila aku patayun.
22: Daypara di magbugtu in tabang sin Tuhan kku sampay pa bihaun. Hangkan yari aku timitindug d bihaun mamayta sin kiyasaksian ku pa kaniyu katn sibu da tau baba iban tau balkanan. In bayta ku ini kaniyu sibu da tuud iban sin biyayta sin manga kanabihan iban hi Musa sin pasal maawn ha susngun.
23: Laung nila, in Almasi subay lumabay kabinsanaan iban mapatay. Malayngkan, siya in muna mabuhi magbalik dayn ha kamatay ha supaya mapamahalayak pa manga Yahudi iban manga tau bukun bangsa Yahudi in kasabunnalan sin siya in manglalappas ha manga mnusiya dayn ha manga karusahan nila.
24: Na, ha sabu hi Paul dimaraawa bihn, mchara hi Pistus matanug, laung niya, Kiyakangug kaw yan, Paul! Nakalandu in pangadji mu hangkan kaw yan narupang!
25: In sambung hi Paul, Tuwan Gubnul, bukun aku kiyakangug. In bichara ku yan kasabunnalan.
26: Kahtihan sin Tuwan Sultan Agarippi bang unu in bichara ku ini. Hangkan makatawakkal aku mamichara kaniya sabab natatantu ku sin kiyaiingatan niya in manga katn piyagbichara ku yan sabab in manga yan bukun naawn ha sipuk-sipuk.
27: Magkahagad ka kaw, Ampun, ha bayta sin manga kanabihan? Tantu, kaingatan ku, magkahagad kaw!
28: Laung hi Agarippi kan Paul, In pangannal mu mas-s mu aku paagarun hinangun Almasihin?
29: In sambung hi Paul, Sibu da ha masamut iban ha kalugayan, in piyapangayu ku suhud pa Tuhan bang mn in ikaw iban sin katn nakarungug sin bichara ku adlaw ini mabiya da isab kku magad na magparachaya kan sa, sagawa bukun isab mapilisu biya kku bbilangguan!
30: Sakali timindug na in sultan, in gubnul, hi Birnika iban sin katn duun ha paghuhukuman.
31: Pagguwa nila, nagbichara sila, laung nila, Wayruun narusa sin tau yaun amu in mapatut pamatayan atawa pangjlan kaniya.
32: Laung hi Sultan Agarippi kan Pistus, Bang in tau yan wala nangayu dum sin parakala niya pa Sultan ha Rm, makajari na siya puasun.