1: Sumagawa in ikaw, subay in hipanghindu mu magagad iban sin hindu mabuntul, amu in hikarayaw ha manga tau.
2: Hindui in manga maas usug sin subay nila tangkaan in manga napsu makakang kanila. Subay in addat nila addat tau maas, amu in maingat pagaddatan sin manga tau, iban subay mahantap in pamikil nila. Subay mahugut tuud in pagparachaya nila ha Almasi, iban subay sila malasa ha pagkahi nila mnusiya iban subay sila masabal iban mahugut in man nila, minsan unu-unu na in kabinsanaan kumugdan kanila.
3: Subay biya da isab ha yan in pamandu mu ha manga maas babai. In addat nila subay matp ha babai amu in makasulut pa Tuhan. Pandui sila sin subay di manglimut ha tau. Subay sila bukun magiinum sin makahilu. Subay sila magpiil sin marayaw amu in mahinang suntuan marayaw,
4: ha supaya in manga babai bata-bagu makasingud kanila bang biya diin in pagkasi-lasa ha bana iban manga anak nila.
5: Iban bat sila kahinduan sin subay mahantap in pamikil nila, iban subay wayruun ng sin kawl-piil iban pamikil nila. Subay sila maupiksa tuud sin manga hinang ha lawm by, iban subay sila magpatibaba iban magkahagad ha manga bana nila. Na, bang nila maagad in manga hindu yan, na wayruun na mabichara pa mang sin manga tau pasal sin panghindu natu, amu in bayta naug dayn ha Tuhan.
6: Damikkiyan tuyu kaw manghindu ha manga usug bata-bagu magpahantap sin pamikil nila.
7: Manjari, in ikaw parayawa tuud in addat mu iban sin hinang mu katn, ha supaya kaw mahinang suntuan pa marayaw sin manga paniban mu. Bang kaw maghindu subay tuud ihilas sin atay mu, ha way puhungun mu unu-unu, iban subay matuyu iban matutug in pikilan mu manghindu.
8: Unu-unu na in hihindu mu, subay mabuntul ha di masaway sin tau kaibanan, ha supaya sumipug in manga tau simasagga ktu, sabab way kabaakan nila mang hikabichara ktu.
9: Hindui in manga pun agad kan sa sin subay sila magkahagad tuud ha manga tagpun kanila, iban huminang sin unu-unu makasulut ha tagpun kanila. Subay sila di sumambung sumagga sin kabayaan sin tagpun kanila.
10: Iban subay sila di manakaw sin unu-unu sin tagpun kanila, sumagawa subay nila piyakikita sadja dayn ha hinang nila marayaw sin in sila mabuntul iban kapangandulan tuud. Na bang biya ha yan in addat sin manga pun, in unu-unu katn hinang nila makarihil kalagguan ha panghindu pasal sin Tuhan manglalappas ktuniyu.
11: Na, hangkan aku nanghindu biya ha yan sabab bihaun napanyata na tuud in kasi-lasa sin Tuhan, ha supaya malappas in mnusiya katn dayn ha murka sin Tuhan.
12: Sakali in kasi-lasa sin Tuhan, amu in manghindu ktuniyu mamutawan dayn ha manga hinang mang pa Tuhan iban sin hawa-napsu magdunya sadja. Lgi hinduan kitaniyu magpahantap sin pamikil taniyu, magpabuntul sin addat-tabat taniyu, iban manghindu ktuniyu maghinang sin unu-unu makasulut ha Tuhan, ha salugay taniyu d ha dunya
13: nagtatagad sin hiyuhulat-hulat natu, amu in kakuyagan sin waktu pagpanyata mari ktuniyu sin katn kawasa iban sahaya sin Tuhan sangat kawasa iban manglalappas ktuniyu hi sa Almasi.
14: Llla hi sa Almasi in dugu-nyawa niya sabab-karna taniyu, ha supaya kitaniyu makapuas dayn ha manga katn hinang mang, iban ha supaya kitaniyu masuchi, matp mahinang manga tau suku niya sadja, iban mahinang manga tau matuyu tuud huminang sin marayaw.
15: Na subay bihayan in hihindu mu ha manga tau, Titus. Pakitaan tuud in katn kawasa mu bang kaw manghindu iban magpabuntul sin manga kasan nila. Ayaw kaw magpasd baba-babaun sin hisiyu-siyu na tau.