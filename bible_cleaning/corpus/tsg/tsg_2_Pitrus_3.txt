1: Manga taymanghud ku kalasahan, amuna ini in sulat ku hikaruwa mawn kaniyu. Ha hikaruwa sulat ku ini mawn kaniyu tiyuyuan ku tuud hipatumtum kaniyu in pasal sin hindu kasabunnalan bakas niyu diyungug ha supaya tumaptap in pamikil niyu marayaw.
2: Mabaya ku hipatumtum kaniyu in manga lapal-kabtangan kiyapamung sin manga kanabihan sin masa nakauna yadtu, iban sin manga daakan sin Panghu natu sa Almasi, amu in manglalappas ktuniyu. In katn daakan sin Almasi kiyabayta na kaniyu sin manga kiyawakilan niya.
3: Muna-muna subay niyu tuud kahtihan marayaw sin ha susngun ha kahinapusan sin masa awn manga tau amu in magparl sadja sin hawa-napsu sin baran nila. Udju-udjuun nila kamu pasal sin pagagad niyu ha Almasi.
4: Laung nila kaniyu, Bukun ka jimanji in Almasi sin magbalik siya mari pa dunya? Na, haunu na siya bihaun? In manga kamaasan natu yadtu amu in nagkahagad pasal sin pagbalik sin Almasi, sampay sadja sila miyatay in unu-unu katn wala da napinda dayn sin tagna kaawn sin dunya!
5: Sagawa bukun bunnal in bichara nila yan. Tiyuud liyupa sin manga tau yan, sin ubus mayan limabay pila masa, hiyansul sin Tuhan in dunya, amu in tagna piyapanjari niya. Dayn ha Parman sin Tuhan naawn in langit iban lupa. In lupa gimuwa dayn ha tubig, iban in tubig, amu in makarihil kabuhi ha unu-unu katn piyaawn.
6: Damikkiyan tubig da isab in piyanghansul sin Tuhan ha dunya ha waktu sin pagumbak-tawpan.
7: Lgi nagparman da isab in Tuhan sin in langit iban dunya ini bihaun, ha susngun hansulun niya da sin kyu. Bang maabut na in waktu paghukum niya ha manga mnusiya amu in way buga nila ha Tuhan, hansulun niya da in langit iban dunya. Lgi in tau di magmabuga kaniya pagmulkaan ha lawm narka.
8: Sagawa manga taymanghud ku kalasahan, ini in tumtuma niyu tuud. Bang ha Tuhan in lugay sin hangka-adlaw biya da sin lugay sin hangibu tahun, iban in lugay sin hangibu tahun biya da sin lugay sin hangka-adlaw. Hti niya bang ha Tuhan sibu da in lugay sin hangka-adlaw iban sin hangibu tahun.
9: Na, in Tuhan bukun malallay huminang sin unu-unu na kiyajanji niya biya na sin pikil sin tau kaibanan. Sagawa in Tuhan mapasinsiya kaniyu, sabab in kabayaan niya wayruun mnusiya in magmula ha adlaw mahuli. Hangkan drihilan niya pa waktu in mnusiya katn magtawbat sin manga dusa nila iban humundung na dayn ha manga hinang nila mang.
10: Malayngkan, tantu tuud dumatung in adlaw, amu in pagtawagun Adlaw sin Panghu. Lgi in adlaw yan di tuud kaalimatahan sin tau sabab in pagbalik niya biya yan sapantun sin pagsd sin sugarul pa lawm by. Di kaingatan sin tau in waktu bang kunu. Na, bang dumatung na in waktu yan, karungugan na sin manga tau in lagublub makusug sarta in langit malanyap na iban sin unu-unu katn ha taas langit malanyap na hansulun sin kyu. Damikkiyan in dunya iban sin katn luun niya, malanyap da isab hansulun sin kyu.
11: Na, pagga niyu kaingatan na sin in unu-unu katn ha langit iban dunya malanyap da hansulun sin kyu, na subay niyu pabuntulun in addat-tabat niyu. Subay suchi in pangatayan niyu iban subay kamu magad sadja ha kabayaan sin Tuhan.
12: Yan in subay hinangun niyu ha salugay niyu nagtatagad sin adlaw pagtawagun Adlaw sin Tuhan. Tuyui niyu tuud hinanga in daakan sin Tuhan kaniyu ha supaya sumamut na in pagdatung sin adlaw niya, sabab ha Adlaw sin Tuhan, amuna isab in adlaw malanyap na mahansul sin kyu in langit iban sin unu-unu katn ha taas langit.
13: Sagawa jiyanjian da isab kitaniyu sin Tuhan dihilan langit bagu iban dunya bagu, amu in wayruun na unu-unu mang ha lawm niya. Na, amu yan in tiyatagaran natu.
14: Na, hangkan manga taymanghud ku kalasahan, ha salugay niyu nagtatagad sin waktu yan, pagtuyu tuud kamu magpabuntul sin addat-tabat niyu ha supaya pagbalik sin Almasi, suchi in pangatayan niyu iban wayruun unu-unu mang kabaakan niya duun kaniyu, iban ha supaya siya kasulutan kaniyu.
15: Na, amu sadja in tumtuma niyu in pasinsiya sin Panghu natu sa Almasi. Hangkan siya di pa magty magbalik mari pa dunya, sabab drihilan niya pa waktu in mnusiya katn magtawbat sin manga dusa nila, ha supaya sila makabaak kalappasan. Biya da isab ha ini in manga palihlan nasabbut ha lawm sulat piyasampay mawn kaniyu hi Paul, hambuuk taymanghud taniyu kalasahan. In pamikil dhil kaniya sin Tuhan, amuna in siyulat niya piyasampay mawn kaniyu.
16: Na, in manga palihlan nasabbut ku ini kaniyu amuna isab in siyabbut hi Paul ha manga sulat niya. Awn manga palihlan kaibanan nasabbut niya ha sulat, amu in mahunit kahtihan. Hangkan in manga himumngan niya dihilan dugaing maana sin manga tau, amu in way panghti pasal sin manga palihlan ini, iban sin manga tau amu in hangkaray magkahagad sin manga hindu way kasabunnalan. Biya ha yan da isab in hinang nila ha kaibanan sulat ha lawm Kitab. Na, in manga tau yan amuna in dimihil kamulahan pa baran nila.
17: Sagawa in kamu manga taymanghud ku kalasahan, asal niyu na kaingatan in manga palihlan ini. Hangkan ayad kamu ha supaya kamu di mar pa kalawngan kaagi sin manga tau limalanggal sin sara sin Tuhan, iban bat kamu di makasiha dayn ha hindu kasabunnalan.
18: Sagawa pasnga niyu in pangandul niyu ha tulung-tabang sin Panghu natu sa Almasi, iban pasnga in ingat niyu pasal sin unu-unu katn pasal niya. Siya in Manglalappas ktu, lgi siya in lagguun natu kasaumulan. Amin.
: Wassalam.