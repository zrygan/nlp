1: In aku ini, hi Paul, awn junjungun ku kaniyu. Nakarungug aku sin awn namung duun kaniyu sin aku maisug sadja magbichara bang ha sulat, sagawa mabuga da bang duun na nagaalup iban kamu. Na, in singuran ku amu in Almasi amu in mababa atay iban maluuy ha tau niya.
2: Hangkan bihaun junjungun ku sadja kaniyu, parayawa in laku-tabiat niyu. Ayaw niyu aku lugusa magpaguwa sin isug ku, bang aku makakawn na kaniyu. Sabab tantu tuud pagamahan ku in manga tau amu in namung, sin in maksud namu sali da iban maksud sin manga tau amu in napsu mnusiya in agaran, bukun Tuhan.
3: Na, bunnal na sa, in kami ini mnusiya da, sagawa in kaagi namu mangatu ha manga simusulang sin kasabunnalan, bukun biya kaagi sin manga mnusiya mangatu ha manga atu nila.
4: Sabab in hipangatu namu ha unu-unu amu manglubu sin manga hindu pasal sin Almasi bukun ingat-kapandayan sin mnusiya, sagawa kusug sin Tuhan. Lgi kusug sin Tuhan in hipanglubu namu sin unu-unu umatu ha hindu pasal sin Almasi.
5: In hinang namu, kangun namu in daugan sin manga lugat way kasabunnalan sin manga tau, iban sin katn bichara maabbu sin manga tau, amu in bichara nila sumagga ha hindu kasabunnalan pasal sin Tuhan. Iban pindahan namu in pamikil sin manga tau ini, bat supaya sila magkahagad na sin daakan sin Almasi.
6: Na, bang kamu magkahagad na tuud ha daakan sin Almasi, na, butangan namu na hukuman in hisiyu-siyu lumanggal sin daakan.
7: In bunnal niya in kamu yan magatud sadja sin dagbus sin tau dayn ha guwa, bukun in ha lawm atay. Bang awn duun kaniyu makatantu sin baran niya sin in siya daraakun tuud sin Almasi, na subay niya isab pasrun pa lawm pamikil niya sin kami ini biya isab kaniya daraakun sin Almasi.
8: Di tuud aku masipug minsan makalabi na in pagbantug ku pasal sin kapatutan dhil kmu sin Panghu, sabab in yan hikahugut sin man niyu bukun hikakang kaniyu.
9: Nakapamung aku sin biya ha yan, sabab di aku mabaya mapikil niyu sin in manga sulat ku pamuga ku kaniyu.
10: Sabab awn kunu kaibanan duun kaniyu namung, amu agi, In hi Paul yan, makusug sadja mamichara iban maingat magsual bang ha sulat, sagawa bang yan d na nagaalup iban kitaniyu mabuga da, iban di da maingat mamichara.
11: In tau namung sin biya ha yan pahtihun ku, sin in unu-unu na kiyasulat namu ha lawm sin sulat namu, amu da isab in hinangun namu bang kami makakawn kaniyu.
12: Na, tantu di tuud kami makatawakkal umiyan sin in kami magsibu in dayaw namu iban sin manga tau amu in nagbantug sin in sila marayaw tuud. Sabab in sila yan, hnang nila suntuan sin karayawan in addat-tabat nila. Hangkan mang marayaw na in mahinang nila, bang kanila, marayaw sadja in hinang nila. Na, bukun ka in biya ha yan hinang karupangan?
13: Ampa in kami ini, di kami magbantug sin manga hinang unu-unu na, amu di mapatut hipagbantug namu. Amu da in hipagbantug namu in manga hinang kiyabugsu kmu sin Tuhan, biya na sin manga nahinang namu duun kaniyu.
14: Na, pagga in kamu kiyalamud sin Tuhan ha hinang amu in piyahinang niya kmu, na miyawn kami kaniyu nagnashat sin Bayta Marayaw pasal sin Almasi. Hangkan in pagkawn namu kaniyu bukun nagpalabi sin hinang kiyabugsu kmu sin Tuhan.
15: Iban di namu kawaun pa baran namu in kabantugan nahinang sin tau kaibanan. Di kami magbantug pasal sin hinang, amu in way kiyabugsu kmu sin Tuhan. Sagawa amu in hiyuhuwat-huwat namu bang mayan sumng in hugut sin pangandul iban parachaya niyu ha Almasi ha supaya kami makapasng sin hinang namu duun kaniyu, amu in hinang di makaliyu sin jangkaan giyanta sin Tuhan.
16: Hti bang mahugut na in man niyu makalanjal na kami magnashat sin Bayta Marayaw pa manga hansipak hula, amu in wala pa naabut sin pagnashat sin Bayta Marayaw, ha supaya wayruun na isab umiyan sin in kami nangawa kabantugan pa baran namu sin hinang bakas nahinang sin kaibanan.
17: Karna biya na sin kiyasulat ha lawm Kitab amu agi,
: Hisiyu-siyu in mabaya magbantug, subay pasal hinang sin Tuhan in bantugun niya.
18: Sabab in tau taymaun sin Tuhan bukun amu in magbantug sin baran niya, sumagawa amu in makasulut ha atay sin Tuhan.