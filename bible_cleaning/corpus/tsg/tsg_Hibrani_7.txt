1: In hi Malkisadik ini amu in sultan sin hula Salam sin masa nakauna yadtu iban amu in Imam Dakula nagsuluhan ha manga tau pa Tuhan Mahatinggi. Manjari hambuuk waktu diyaug hi Ibrahim nagbunu in upat sultan kuntara niya. Sakali paguwi niya dayn ha pagbunuan, biyk siya hi Malkisadik sarta piyangayuan siya duwaa pa Tuhan kaagi hi Malkisadik.
2: Na, imungsud siya jakat kan Malkisadik, harga hangka-bahagi sin hangpuka-bahagi sin katn alta nakawa niya dayn ha pagbunuan. In maana sin ngn hi Malkisadik, Sultan Madil. Iban pagga siya Sultan sin hula Salam awn isab dugaing maana sin ngn niya, amu in sultan makarihil kasannyangan ha manga tau.
3: In hi Malkisadik ini, wayruun kiyabayta pasal sin ina-ama niya, atawa sin manga kaapu-apuan niya, iban wayruun kiyabayta pasal sin kapaganak atawa kamatay kaniya. Na, amu yan in sabab hangkan in pagimam suluhan niya makajari iyanun wayruun kahinapusan niya biya da isab sin pagimam suluhan hi sa, amu in Anak Tuhan.
4: Na, kaingatan niyu na in kalagguan hi Malkisadik, karna minsan in hi Ibrahim, amu in tau bantug nanubu ktuniyu imungsud da sin jakat niya kan Malkisadik dayn ha katn alta nakawa niya dayn ha pagbunuan.
5: Na, in manga panubu hi Libi amuna in manga tau nahinang imam suluhan sin manga tau pa Tuhan ha masa nakauna yadtu, iban kiyarihilan sila kapatutan sin sara agama tumabuk jakat dayn ha pagkahi nila Yahudi, minsan amu in panubu da isab sin Ibrahim.
6: In hi Malkisadik bukun hambuuk panubu hi Libi, sagawa imungsud jakat hi Ibrahim kaniya. Lgi piyangayuan niya duwaa pa Tuhan hi Ibrahim, minsan in hi Ibrahim amura in tau kiyajanjian sin Tuhan.
7: Na, dayn ha sabab yan kaingatan taniyu mataas in kawasa hi Malkisadik dayn kan Ibrahim, sabab bang ha addat sin bangsa ta, mataas in kawasa sin tau mangayu duwaa pa Tuhan dayn sin tau pangayuan niya duwaa.
8: In manga imam suluhan panubu hi Libi amu in paguungsuran jakat sin manga tau, mnusiya da isab biya ktuniyu amu in magkamatay da. Sagawa in hi Malkisadik amu in iyungsuran hi Ibrahim sin jakat niya, bukun siya biya sin manga imam yan, sabab in kiyabayta ha lawm Kitab, in siya masi buhi.
9: Na, bang sayuhun ha waktu imungsud hi Ibrahim sin jakat niya kan Malkisadik, in hi Libi amu in nanubu ha manga imam paguungsuran jakat, biya da isab siya nakaungsud jakat kan Malkisadik baran niya, sabab in siya hambuuk panubu hi Ibrahim.
10: Karna minsan wala pa piyaganak hi Libi sin waktu kapagbk hi Ibrahim kay Malkisadik, amu in pagiyanun biya da sila nakapagbk kay Malkisadik, pasal in hi Libi biya sapantun binhi ha lawm baran hi Ibrahim ha waktu kapagbk nila kay Malkisadik, sabab in siya nanubu dayn kan Ibrahim. Na, hangkan kaingatan taniyu mataas in kawasa hi Malkisadik dayn ha kawasa hi Libi.
11: Na, sin masa nakauna yadtu ha waktu piyanaug sin Tuhan in sara niya pa bangsa natu, hnang niya imam suluhan hinda Libi iban sin manga panubu niya, amu in nagkaput iban nagpapanaw sin sara niya. Sumagawa in hinang sin manga panubu hi Libi, wala nakar ha manga tau pa dn mabuntul tudju pa Tuhan. Hangkan magkalagihan palahilun in hambuuk tau magimam suluhan ha manga tau pa Tuhan, amu in biya pagimam hi Malkisadik, bukun biya kan Harun, amu in hambuuk imam panubu hi Libi.
12: Na, pagga in pagimam suluhan sin manga panubu hi Libi giyantian na sin tau dugaing, na in hti niya pindahan da isab in sara iyaagad sin bangsa taniyu.
13: Na, in tau piyagbichara ku, amu in gumanti ha manga panubu hi Libi magimam suluhan, amuna in Panghu ta sa Almasi. In siya ini bukun guwa dayn ha pihak hi Libi, lgi wayruun tau dayn ha pihak niya in kiyarihilan kawasa magimam suluhan.
14: Iban kiyaiingatan sin katn, sin in hi sa panubu dayn ha pihak hi Yudah. Ampa hi Musa wala nakasabbut sin pihak ini ha waktu namichara siya pasal sin pagimam.
15: Hangkan matampal na tuud ktu sin pindahan na sin Tuhan in sara niya, sabab awn na piyalahil sin Tuhan tau dugaing magimam suluhan amu in biya kan Malkisadik.
16: Na, in Almasi nahinang imam suluhan bukun pasal sin pangkat nanubu kaniya, sagawa nahinang siya imam suluhan sabab sin kawasa niya iban sin kabuhi niya way kahinapusan.
17: Karna kiyabayta ha lawm Kitab, amu agi,
: Ikaw na in mahinang imam suluhan
: biya kan Malkisadik. Iban in pagimam suluhan mu kasaumulan.
18: Na, hangkan in sara nakauna pndahan na sin Tuhan, pasal wayruun da kusug iban wala nakaamu.
19: Karna in sara sin Tuhan piyanaug dayn kan Musa, wala da nakarihil kamakbulan ha maksud sin Tuhan ha manga mnusiya. Sagawa bihaun awn na huwat-huwatun natu labi tuud marayaw dayn sin sara nakauna, sabab awn na aturan bagu kiyarihil ktuniyu, amu in makar ktuniyu sumuuk pa Tuhan.
20: Lgi in aturan bagu ini labi tuud marayaw, sabab simapa in Tuhan ha waktu kahinang niya kan sa imam suluhan. Sagawa ha waktu kahinang imam suluhan ha manga panubu hi Libi sin masa nakauna yadtu, in Tuhan wala simapa.
21: Na, in hi sa nahinang imam suluhan sabab dayn ha sapa sin Tuhan. Kiyasulat ha lawm Kitab, amu agi,
: In Tuhan simapa
: iban tantu di na mapinda in pamikil niya sin pasal ini, amu agi,
: Ikaw na in magimam suluhan kasaumulan!
22: Na, dayn ha sabab simapa in Tuhan kan sa sin siya in magimam suluhan kasaumulan, na piyangakuhan hi sa in kamakbulan sin paljanjian bagu sin Tuhan pa manga mnusiya. Lgi in sara sin paljanjian bagu ini, labi tuud marayaw dayn sin sara nakauna piyanaug sin Tuhan dayn kan Musa.
23: Awn pa isab dugaing piyagbiddaan sin pagimam hi sa iban sin manga panubu hi Libi. In manga kaimaman panubu hi Libi mataud, karna bang mapatay in hambuuk imam awn dugaing gumanti. Magkabugtu sadja in hinang nila.
24: Sumagawa in pagimam suluhan hi sa kasaumulan. Wayruun tau makaganti kaniya magimam suluhan, pasal in siya buhi kasaumulan.
25: Na, hangkan dayn ha sabab yan, malappas hi sa in manga tau, amu in mangayu kaampunan ha Tuhan, bang sila mangandul kaniya. Lgi in pagpanglappas niya yan, bukun sadja ha bihaun, sagawa sampay pa kasaumulan, sabab in siya buhi salama-lama, nangangayu junjung pa Tuhan ha pasal nila.
26: Na, mattan na tuud sin hi sa in Imam Dakula kalagihan natu magsuluhan ktuniyu pa Tuhan, sabab in siya suchi, iban wayruun unu-unu kangan atawa tamak-tawktuk kabaakan duun kaniya. Lgi kiyand na siya sin Tuhan dayn ha katn mnusiya baldusa. Naangkat na siya pa surga iban kiyarihilan na sin salaggu-laggu kawasa iban kalagguan.
27: In hi sa bukun biya sin manga kaibanan Imam Dakula, amu in subay magsumbay hayup adlaw-adlaw pagkulbanan muna-muna ha tungud sin dusa nila, ubus ampa dusa sin manga tau, ha supaya sila ampunun sin Tuhan. Na, in yan bukun na wajib hinangun hi sa, nagminsan niya da iyungsud in dugu-nyawa niya pa Tuhan, giyanti kulban bat ampunun sin Tuhan in dusa sin manga mnusiya.
28: Ha pagp sin manga imam suluhan sin masa nakauna yadtu, iyagad nila in sara amu in piyanaug sin Tuhan dayn kan Musa. Sagawa in manga tau nap nagimam suluhan, mnusiya da isab, biya ktu amu in asal taga salla iban kasan. Sagawa dugaing na bihaun pasal jimanji in Tuhan sarta siyapahan niya sin in Anak niya, amuna in magimam suluhan ha manga mnusiya pa Tuhan, karna in siya tubus ha katn. Lgi in pagimam suluhan niya masampurna sin Tuhan kasaumulan.