Manjari hambuuk waktu, adlaw paghali-hali iban pagpudji pa Tuhan, miyagad hi sa madtu kimaun pa by sin hambuuk tau dakula, nakura sin manga Parisi. Jiyagahan tuud sin manga tau duun in kignut-kuhibal hi sa.
Sakali awn hambuuk tau namumuntu in manga bitis iban buktun niya in diy mawn kan sa.
Na, iyasubu hi sa in manga guru sin sara agama iban sin manga Parisi, laung niya, Makajari ka ha sara sin agama natu magpauli ha nasasakit ha adlaw paghali-hali iban pagpudji pa Tuhan atawa di?
Na, wala tuud sila nakapamung minsan hangka-kabtang. Na, kiyawa hi sa in tau nasasakit ampa niya piyauli, ubus ampa piyauwi.
Pagubus ampa hi sa namung kanila, laung niya, Bang sawpama awn d kaniyu in taga anak atawa sapi in nahulug pa lawm tubig kuppung dakula ha sabu adlaw paghali-hali iban pagpudji pa Tuhan, di niyu ka magty utungun saruun-duun dayn ha lawm kuppung, minsan da adlaw paghali-hali iban pagpudji pa Tuhan?
Na, wala tuud sila nakasambung sin pasal yan.
Sakali kta hi sa sin in manga kaibanan luruk nagp sin lingkuran marayaw. Hangkan nagnashat hi sa diyalil niya kaagi. Laung hi sa kanila katn,
Bang kaw kawaun mangluruk pa pagtiyaunan, ayaw kaw lumingkud ha manga lingkuran marayaw. Sabab adakala tiyataw in lingkuran ha tau naimbayt balkanan dayn kaymu.
Na, pagdatung sin tau balkanan, kawnun kaw sin tau nagimbayt kaniyu ampa kaw iyanun, laung niya, Siya in palingkura ha lingkuran yan. Na, mabias na kaw. Sa na kaw lumingkud ha lingkuran bukun marayaw.
Hangkan bang kaw kawaun mangluruk, pagdatung mu madtu lingkud kaw ha lingkuran bukun marayaw, ha supaya pagkita sin tau nagimbayt kaymu, kawnun kaw iyanun, amu agi, Kari kaw bagay lumingkud pa lingkuran marayaw. Na, in yan hambuuk kalagguan kaymu ha pangita sin manga katn luruk.
Karna hisiyu-siyu in tau magpataas sin baran niya hidusdus pa baba iban hisiyu-siyu in magpababa sin baran niya angkatun da siya pa taas.
Pagubus ampa isab yan hi sa in tau nagpajamu, laung niya, Bang kaw magpajamu, ayaw kaw magpaluruk ha manga bagay mu atawa taymanghud mu, atawa kampung mu atawa manga pangdaig by mu dayahan. Sabab in manga tau yan sumubli da isab kumawa mangluruk kaymu. Na, in hti niya makabalik da kaymu in kiyapagdihil mu.
Sagawa bang kaw magpajamu, kawaa mangluruk in manga miskin, in manga tau taga garna in baran iban manga pingka iban sin manga buta.
Sabab makabaak kaw karayawan bang amu in manga tau yan in kawaun mu mangluruk, sabab in manga tau yan di makatungbas kaymu. Tuhan in tumungbas kaymu ha adlaw mahuli bang maabut na in waktu mabuhi na magbalik in manga tau dil.
Pagdungug sin hambuuk luruk sin bichara hi sa, imiyan siya kan sa, laung niya, Di hikasipat in kakuyagan sin manga tau luruk ha pagjamuhan sin Tuhan didtu ha pagparintahan sin Tuhan!
In sambung hi sa kaniya, Bakas awn tau nagsaddiya sin pagpajamu dakula iban mataud tau in piyakawa niya mangluruk.
Sakali naabut mayan in waktu sin pagpajamu, diyaak niya in daraakun niya madtu pa manga luruk mamayta kanila, amu agi, Pakadtuun na kamu, saddiya na in pagjamu.
Sagawa nagdaawa pakaniya-pakaniya in manga tau katn amu in piyakawa mangluruk. Laung sin hambuuk tau ha daraakun, Awn lupa bagu ku bin. Subay ku kadtuun lilingun. Andu maapa mayan aku.
Laung isab sin hangka-tau, Awn hangpu sapi bagu bin ku hipaglagi ku bang magararu. Sng ku sa ini madtu kumita bang biya diin in kusug sin manga sapi. Andu, maapa dakuman aku.
Laung isab sin hambuuk, Bagu da aku tyaun, hangkan di aku makaluruk madtu.
Na, minuwi na in daraakun ampa namayta ha nakura niya. Na, diyugalan tuud in nakura. Laung niya ha daraakun, Kadtu kaw mags-s pa dira ampa lataga in katn karn-dnan iban labayan. Paluruka mari in manga miskin, in manga tau taga garna in baran, in manga buta iban sin manga pingka.
Day-day pakarayaw, nakabalik na in daraakun, laung niya, Tuwan, nahinang ku na in diyaakan mu kku, sagawa kulang pa in manga tau luruk. Awn pa katuputan.
Hangkan, laung sin nakura ha daraakun niya, Kadtu kaw pa kagimbahan. Lataga in katn karn-dnan iban labayan ampa mu paluruka mari in manga tau bat mahipu in by ku.
Na, ingat kamu, in manga tau katn amu in piyakawa ku nakauna mangluruk, di tuud makahampit sin pagjamu ku ini!
Manjari hambuuk waktu nagpapanaw hi sa, mabanus tau in miyamagad kaniya. Sakali himarap siya ha manga tau ampa siya namung, laung niya,
Hisiyu-siyu in mabaya magad kku, subay in lasa niya kku malabi dayn sin lasa niya ha ina-ama niya, ha anak-asawa niya, ha manga taymanghud niya usug-babai iban ha baran niya sabab bang bukun, di siya mahinang mulid ku.
Hisiyu-siyu in di mangaku sin katn haggut-pasu, minsan siya mapatay ha pasal ku iban di magad mari kku, na di siya mahinang mulid ku.
Bang awn hambuuk kaniyu in magpikil magpahinang by dakula hinangun pamamantawan, in siya yan tantu lumingkud naa muna magbista bang pila in hikagastu niya, ha supaya niya kaingatan bang makagastuhan in sn niya hipagpahinang sin by.
Sabab bang niya di bistahun naa muna, na gana-gana ubus niya magpatindug sin manga hg sin by, kakulangan siya sn, na di matalus in by niya. Na, pagkatawahan siya sin manga tau katn makakita.
Laung sin manga tau, In tau ini nagpatindug by, sagawa di niya matalus.
Damikkiyan, bang in hambuuk sultan taga tindug hangpu ngaibu sng magbunu iban sin sultan taga tindug kawhaan ngaibu, tantu lumingkud naa siya muna mamikilan bang siya makaatu atawa di.
Bang ha pikilan niya di siya makaatu, na, magty niya pakadtuun in manga tindug niya pa sultan kuntara niya mamayta sin mabaya siya dum magsulut, bb malawak pa in hambuuk sultan.
Na, mahuli dayn duun, laung hi sa, Damikkiyan, in kamu, di kamu makaagad magguru kku, mahinang manga mulid ku, bang niyu di taykuran in manga unu-unu niyu katn.
Laung pa isab hi sa, In asin marayaw, sagawa bang mag na in kaasin niya, na way na dapat paasinun magbalik.
Wayruun na yan kapsan niya. Di yan minsan hikapagguna hipagparayaw sin lupa bat humambug in manga tiyanum. Hibugit yan sin manga tau. Na, sasuku sin kamu nakarungug, dunguga iban tumtuma niyu tuud in biyayta ku yan kaniyu!