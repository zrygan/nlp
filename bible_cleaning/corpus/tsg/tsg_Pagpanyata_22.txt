1: Sakali piyakita na isab kku sin malikat in sapa, amu in sapa sin tubig kalkawsal, amu in makarihil sin kabuhi salama-lama. In sapa yaun, amu in nagaanud dayn ha kursi sin Tuhan iban sin amu in ngiynan Anak Bili-bili, masawa tuud iban matilag biya palmata.
2: In sapa yaun anud dayn ha gitungan dn sin dira. Hti ha duwang sipak higad sin sapa yaun awn timutubu kahuy, amu in kahuy makarihil sin kabuhi. Ha lawm sin hangka-tahun, in kahuy ini makahangpu tagduwa magbunga. Makaminsan magbunga ha lawm hangka-bulan. Iban in manga dahun sin kahuy ini hnang ubat, hipagpauli sin sakit ha kahula-hulaan.
3: Iban wayruun tuud kabaakan unu-unu na satru sin Tuhan duun ha dira yaun.
: In kursi sin Tuhan iban sin amu in ngiynan Anak Bili-bili yaun na duun ha dira yaun. Iban yaun duun in manga daraakun niya mamudji kaniya.
4: Kakitaan na sin manga daraakun niya in bayhu niya, iban in ngn niya siyusulat ha manga tuktuk nila.
5: Iban di magdm duun ha dira yaun. Di na sila magkagunahan palitaan atawa sinag sin suga, sabab in Panghu Tuhan amuna in ilaw nila. Lgi in sila magsultan na sampay pa kasaumulan.
6: Sakali namung na isab kku in malikat. Laung niya, In manga lapal kabtangan ini bunnal iban kapangandulan, sabab in Panghu Tuhan natu, amu in bakas nagpatulun sin R niya pa manga nabi, diyaak niya in malikat niya mamayta pa manga tau daraakun niya pasal sin manga pakaradjaan amu in maray na maawn ha susngun.
7: Sakali simambung hi sa. Dungug kamu, laung hi sa. Masuuk na in pagkari ku. Awn kakuyagan sin manga tau amu in magkahagad sin bayta ha lawm sin sulat ini.
8: Manjari, in aku ini, hi Yahiya, amu in nakarungug iban nakakita sin katn pakaradjaan ini. Naubus ku mayan diyungug iban kta in manga katn pakaradjaan ini, simujud na aku pa alupan sin malikat, sng na aku sumumba kaniya, amu in nagpanyata kku sin manga pakaradjaan ini.
9: Sagawa laung sin malikat kku, Ayaw kaw sumumba kku, sabab sibu da kita daraakun sin Tuhan. Sibu da aku iban sin manga kataymanghuran mu kanabi-nabihan, iban sin manga sasuku sin magkahagad sin bayta ha lawm sulat ini. Subay hambuuk-buuk Tuhan in sumbahun mu.
10: Iban laung niya pa isab kku, Ayaw mu pagtapukan in manga bayta, amu in Parman naug dayn ha Tuhan, kiyabutang ha lawm sulat yan, sabab masuuk na dumatung in waktu maawn in manga pakaradjaan yan.
11: Hisiyu-siyu in manga naghihinang mang iban sin manga unu-unu na haram, gm mayan dumuhun in kangan iban kaharaman sin manga hinang nila. Ampa in manga naghihinang sin mabuntul iban sin manga unu-unu na suchi, gm mayan sumng in kabuntulan iban kasuchihan sin hinang nila.
12: Sakali simambung na isab hi sa. Dungug kamu laung hi sa. Masuuk na in pagkari ku manungbas kaniyu katn sin manga unu-unu katn bakas nahinang niyu.
13: Aku in Alip iban Ya, sabab aku in ha unahan iban ha ulihan. Aku in tagnaan iban kahinapusan sin unu-unu katn.
14: Awn kakuyagan sin manga amu in naglalanu sin manga tamungun nila ha supaya wayruun tamak iban lummi-lummi niya. Hti niya suchi na in atay nila. Sabab in sila yan kiyarihilan kapatutan sumd pa lawm dira dayn ha manga lawang sin d, lgi kiyarihilan kapatutan kumaun sin bunga sin kahuy, amu in makarihil kabuhi.
15: Sagawa ha guwa sin dira, yaun duun in manga naghihinang mang, in manga manghihinang-hinang, in manga naghihinang maasihat iban mamumunu, in manga magsusumba sin unu-unu na dugaing dayn ha Tuhan, iban sin manga mangangakkal iban magpuputing.
16: In aku ini, hi sa, amu in nagdaak ha malikat magpanyata sin pakaradjaan ini pa manga kamu jamaa Almasihin sin kalanggalan, amu in suku sin Tuhan. In aku ini hambuuk panubu hi Nabi Daud. Aku ini in biya sapantun bituun masawa amu in kakitaan bang lapit adlaw.
17: Sakali simambung in R sin Tuhan iban sin manga tau amu in pagiyanun pangantin babai, amu agi, Kari kaw.
: Damikkiyan hisiyu-siyu in makarungug sin lapal kabtangan ini subay isab imiyan, Kari kaw.
: Kari kamu, hisiyu-siyu kamu in iyuhaw. Inum kamu mari sin tubig kalkawsal amu in makarihil kabuhi. Hipagpainum in tubig ini ha wayruun tungud niya ha hisiyu-siyu in mabaya.
18: In aku ini, hi Yahiya, yari magbnda kaniyu, amu in sasuku sin nakarungug sin bayta ha lawm sulat ini. Hisiyu-siyu in gumanap sin unu-unu wala kiyabayta ha lawm sin sulat ini, paratungan siya sin Tuhan sin manga bala amu in kiyabayta ha lawm sin sulat ini.
19: Damikkiyan hisiyu-siyu isab in dumagdag sin bayta ha lawm sulat ini, gan sin Tuhan in palsukuan niya sumd pa lawm sin Dira Suchi, iban di na siya makakaun sin bunga sin kahuy, amu in makarihil kabuhi, amu in yari kiyabayta ha lawm sulat ini.
20: Biya ha ini in bichara sin amu in simaksi sin kasabunnalan sin katn pakaradjaan, amu in piyalahil ha sulat ini. Amu agi niya, Tartantu tuud. Masuuk na in pagkari ku.
: Na, mura-murahan bang mayan kaw magbalik na mari, ya Panghu sa.
21: Mura-murahan isab bang mayan kamu katn dihilan tulung-tabang hi Panghu sa.
: Wassalam.