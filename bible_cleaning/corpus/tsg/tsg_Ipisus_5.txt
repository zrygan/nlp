1: Na, hangkan pagga in kamu yan kalasahan sin Tuhan hnang manga anak niya subay kamu magtyu sumingud sin addat-palangay niya.
2: Subay niyu hipakita in kasi-lasa niyu ha pagkahi niyu biya da isab sin kasi-lasa sin Almasi ktuniyu. Llla niya in dugu-nyawa niya sabab-karna natu. Biya siya sin sapantun hnang piyagkulbanan, iban lalabutan mahamut amu in makasulut ha Tuhan.
3: Pagga kamu suku na sin Tuhan, bukun patut kaniyu in magjina, maghinang maasihat iban maghawa-napsu sin unu-unu na. Subay tuud wayruun sahawihun kaniyu sin tau ha pasal yan.
4: Ayaw kamu isab magbichara sin manga lumu-lumu sin manga karupangan iban sin manga langug mang sabab bukun matp kaniyu. Sagawa subay in hinangun niyu magsarang-sukul pa Tuhan.
5: Karna ini in tantuha niyu: wayruun tau nagjijina atawa naghihinang maasihat in karihilan palsukuan ha lawm pamarinta sin Almasi iban Tuhan. Damikkiyan in tau naghahawa-napsu di dihilan palsukuan, karna in unu-unu katn paghawa-napsuhan niya amuna in patuhanan niya.
6: Ayaw kamu magdungug ha manga tau minsan kansiyu, amu in imiyan bukun mang in manga hinang bihn. Ayaw kamu mar sin karupangan nila, sabab in manga hinang mang biya ha yan, amu in makaparatung murka sin Tuhan ha manga tau di magkahagad sin kabayaan sin Tuhan.
7: Na, hangkan ayaw tuud kamu maglamud iban sin manga tau biya ha yan.
8: In tagna biya kamu sin sapantun ha lawm katigidluman, sabab wayruun pangingat niyu pasal Tuhan. Sagawa nahinang mayan kamu suku sin Almasi, ha lawm kasawahan na kamu. Awn na pangingat niyu pasal Tuhan. Hangkan subay in addat-palangay niyu biya sin manga tau ha lawm kasawahan, amu in awn na pangingat sin kasabunnalan pasal Tuhan.
9: Karna bang in tau ha lawm kasawahan, in addat niya marayaw sadja. Mabuntul iban kapangandulan in bichara iban hinang niya.
10: Lilinga niyu marayaw iban tuyui in manga addat-palangay, amu in makasulut ha Panghu natu sa Almasi.
11: Layu kamu dayn ha manga hinang way kapsan sin tau ha lawm katigidluman. Gm mayan pakitaan niyu kanila in dayaw sin hinang sin manga tau ha lawm kasawahan bat nila kakitaan in ng sin hinang nila.
12: Makasipug tuud minsan sabbutun in manga hhinang nila ha sipuk-sipuk.
13: Sagawa bang dayn ha hinang marayaw mapakita niyu kanila sin mang in manga hinang nila yan, tantu kakitaan nila da isab sin mang in manga hinang nila.
14: Karna bang in manga hinang mang hikaguwa iban tumampal na, maukab na in dn pa kasawahan. Hangkan kiyasulat ha lawm Kitab, amu agi,
: In kamu manga di magparuli sin pasal pa Tuhan,
: guwa na kamu dayn ha lawm likusan sin manga hinang mang,
: ampa mapakita sin Almasi in kasabunnalan kaniyu.
15: Hangkan subay kamu majaga tuud sin addat niyu. Ayaw kamu magsingud sin addat sin manga tau dupang. Sagawa in singuran niyu in manga tau tagaakkal.
16: Bang awn lugal niyu magpakita sin hinang marayaw ha pagkahi niyu mnusiya, ayaw niyu tuud palipasa sabab ha waktu bihaun mataud tau in naghihinang mang.
17: Hangkan ayaw na mayan kamu magpikil sin karupangan, sagawa subay niyu tuud tuyuan ingatun in kabayaan sin Panghu natu hipahinang kaniyu.
18: Ayaw kamu minum sin iinumun makahilu, sabab in yan makakang kaniyu. Sagawa in hinangun niyu, subay in R pahpun niyu pa lawm atay niyu bat supaya siya makapagbaya-baya kaniyu.
19: Bang kamu magmiting-miting, pagbichara kamu sin manga lapal kabtangan kiyawa dayn ha lawm Kitab iban manga kabtangan sin manga kalangan pamudji pa Panghu. Lgi pagkalang kamu sin manga kalangan pamudji pa Panghu iban pagpudji kamu d dayn ha lawm atay niyu.
20: Pagga kamu agad na ha Panghu natu sa Almasi, taptap kamu pagsarang-sukul pa Tuhan, Ama natu, ha pasal sin unu-unu na in dumatung kaniyu mang na ka atawa marayaw.
21: Subay kamu magkahagad sin agihan sin hambuuk pa hambuuk, karna sin pagaddat niyu ha Almasi.
22: In kamu manga asawa, subay kamu magkahagad ha manga bana niyu, biya da isab sin pagkahagad niyu ha Panghu natu sa Almasi.
23: Karna in bana awn kapatutan ha asawa niya biya da isab sin Almasi awn kapatutan ktuniyu agad kaniya. Siya in manglalappas ktuniyu amu in biya sapantun anggawta-baran niya.
24: Hangkan in manga kamu asawa, pagkahagad tuud kamu ha manga bana niyu ha unu-unu katn, biya da isab sin kitaniyu agad ha Almasi magkahagad tuud kaniya.
25: Na, in kamu isab manga bana kalasahi niyu in manga asawa niyu, biya da isab sin paglasa sin Almasi ktuniyu agad kaniya. Atas niya llla in dugu-nyawa niya sabab-karna natu.
26: Hnang niya in biya ha yan ha supaya kitaniyu Almasihin mahinang suku sin Tuhan. Siyuchi niya kitaniyu, pagga kitaniyu nagkahagad sin lapal-kabtangan niya iban nagpaligu kitaniyu tanda sin pagparachaya natu kaniya.
27: Iban hangkan niya hnang in biya ha yan, ha supaya kitaniyu manga Almasihin matp humambuuk kaniya, biya sapantun sin pangantin babai malingkat, suchi, wayruun salla iban tamak-tawktuk minsan unu-unu na.
28: Hangkan in manga kamu kausugan biya da hdtu isab, subay niyu kalasahan in manga asawa niyu, biya sin paglasa niyu ha baran niyu. In tau malasa ha asawa niya, malasa ha baran niya, sabab in duwa magtiyaun biya da sin nahahambuuk in ginhawa-baran nila.
29: Karna wayruun tau in di malasa ha baran niya. Hirihil niya in katn kagunahan sin baran niya iban ayaran niya in baran niya. Damikkiyan, in Almasi ipat iban iyaayaran niya kitaniyu agad kaniya.
30: Sabab in kitaniyu biya sapantun anggawta-baran niya.
31: Karna awn kiyasulat ha lawm Kitab, amu agi, Bang in usug magasawa na, mutas na siya dayn ha ina-ama niya. Maghambuuk na siya iban sin asawa niya, lgi matibuuk na in ginhawa-baran nila.
32: Malawm in maana sin bichara yan kiyasulat ha lawm Kitab. Bang ha panghti ku in bichara yan kimugdan ha pasalan sin pagtibuuk sin Almasi iban sin manga tau agad kaniya.
33: Sagawa in yan kimugdan da isab ha manga kamu magtiyaun. Kiyawajib ha bana in lumasa ha asawa niya biya da sin paglasa niya ha baran niya. Lgi kiyawajib isab ha asawa in magaddat ha bana niya.