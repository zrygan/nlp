Manjari ming na hinda sa dayn ha hula yaun, ampa sila miyadtu pa hula Yahudiya. Dayn didtu isab imuntas sila sin Suba Jurdan. Na, mataud tuud tau in miyawn nagtipun kan sa. Niyashatan niya sila biya sin asal kabiyaksahan niya paghinangun.
Sakali awn manga Parisi miyawn nangasubu pasal sin sara agama ha supaya nila masaggaw hi sa ha bichara. Laung nila kan sa, Bang ha sara sin agama natu, makajari ka in usug mamugit ha asawa niya?
In sambung kanila hi sa, iyasubu sila. Laung niya, Unu in daakan hi Musa kaniyu sin pasal yan?
In sambung nila, Tiyugutan hi Musa in usug magpahinang sulat pasa ampa niya hikabugit in asawa niya.
Laung hi sa kanila, In yan bunnal. Sagawa hangkan kiyasulat hi Musa in daakan yan sabab di kahinduan in manga kamaasan niyu, biya da isab sin tugas sin  niyu.
Sagawa ha tagnaan sin pagpanjari sin Tuhan ha mnusiya, in sila piyapanjari usug iban babai.
Hangkan dayn ha sabab yan, mutas in usug dayn ha ina-ama niya, ampa siya humambuuk ha asawa niya,
ampa in sila duwa matibuuk na. Hangkan bukun na duwa in baran nila sagawa mahambuuk na in ginhawa-baran nila.
Na, hangkan, di makajari magbutas in manga tau piyapaghambuuk sin Tuhan.
Manjari, nakabalik mayan sila pa by iyasubu hi sa sin manga mulid niya sin parkala pasal sin pagbugit.
Laung niya kanila, Hisiyu-siyu in usug mamugit ha asawa niya, ampa siya magasawa dugaing, na in siya yan makalanggal sin sara magjina iban magdusa siya ha asawa niya puun.
Damikkiyan, in babai mamugit ha bana niya ampa siya magbana dugaing, na in hinang niya isab yan nakalanggal na sin sara magjina.
Manjari, awn manga tau miyawn nagd manga bata-bata kan sa bat niya kakaputan kapangayuan anughara dayn ha Tuhan. Sagawa piyagamahan sin manga mulid hi sa in manga tau ini.
Na, pagkita hi sa sin hnang sin manga mulid niya, diyugalan siya. Laung niya, Pakaria niyu in manga bata-bata yan kku, iban ayaw niyu sila lnga, sabab in manga tau, amu in mangandul ha Tuhan biya sin pangandul sin manga bata-bata yan ha ina-ama nila, amu in makaagad sin pamarinta sin Tuhan.
Na, ini in mattan hibayta ku kaniyu. Hisiyu-siyu in di magkahagad sin daakan sin pamarinta sin Tuhan biya sin pagkahagad sin bata-bata sin daakan sin maas niya, na di siya makaagad ha lawm pamarintahan sin Tuhan.
Pagubus iyagbay hi sa in manga bata-bata ampa niya biyantang in lima niya piyangayuan anughara in manga bata-bata dayn ha Tuhan.
Manjari, sng mayan hinda sa manaw, awn tau dimagan mawn dimuku pa alupan hi sa. Laung niya, Tuwan Guru, in ikaw tau marayaw. Unu in subay hinangun ku bat aku kasukuan sin kabuhi salama-lama?
Mayta kaw imiyan marayaw aku? laung hi sa. Wayruun tau marayaw, amura in Tuhan.
Kahagara in manga sara agama naug dayn kan Musa, amu in asal mu na kaingatan biya sin, Ayaw kaw mamunu, ayaw kaw magjina, ayaw kaw manakaw, ayaw kaw magsaksi sin puting, ayaw kaw mangulli sin alta sin tau, pagaddati in ina-ama mu.
Tuwan Guru, laung sin tau, iyaagad ku in katn daakan yan dayn sin kabata-bata ku pa.
Na, iyatud hi sa in tau ini iban limasa siya kaniya. Laung hi sa, Na, awn pa hambuuk kulang sin hinang mu. Kadtu kaw dagangan in katn unu-unu mu ampa pagdihilan in bhan ha manga miskin ha supaya awn alta mu didtu ha surga. Pagubus, ampa kaw kari agad kku.
Pagdungug sin tau ini sin agi hi sa, magty napinda in aymuka niya sarta ming na siya, susa in lawm atay niya, sabab in siya landu tuud altaan.
Na, limingi hi sa pa manga mulid niya ampa siya namung, laung niya, Kahunitan tuud in manga tau dayahan magad ha pamarinta sin Tuhan!
Na, nainu-inu tuud in manga mulid hi sa sin bichara niya. Sagawa laung pa isab hi sa, Na, manga kaanakan, mahunit tuud in magad ha pamarinta sin Tuhan!
Amu in pagiyanun, kaluhayan pa in unta lumabay dayn ha buli jawm dayn sin tau dayahan magad ha pamarinta sin Tuhan.
Na, nainu-inu tuud in manga mulid hi sa. Laung sin pakaniya-pakaniya, Na, bang biya hdtu in hti niya wayruun tau malappas.
Iyatud sila hi sa ampa siya simambung, laung niya, Asal bang ha pikilan sin mnusiya in biya ha yan di tuud marapat mahinang, sagawa wayruun mahunit ha Tuhan, sabab marapat sin Tuhan hinangun in unu-unu katn.
Na, namung hi Pitrus, laung niya, Na, biya diin in kami ini? Tiyaykuran namu na in unu-unu katn ampa kami miyagad kaymu.
In sambung hi sa, laung niya, Baytaan ta kamu sin tuman. Hisiyu-siyu in atas mamn sin pamy-by niya atawa sin manga taymanghud niya usug-babai, atawa sin ina-ama niya, atawa sin manga anak niya atawa sin manga lupa niya sabab-karna sin lasa niya kku iban pasal sin pagpamahalayak sin Bayta Marayaw,
na lipat-manglipat in hitungbas kaniya sin Tuhan ha masa bihaun. Tumaud in hulaan niya, in manga taymanghud niya usug-babai, in ina niya, in manga anak niya iban manga lupa niya, iban lumabay da isab siya manga kabinsanaan sabab sin pagagad niya kku, iban ha masa susngun awn kabuhi niya salama-lama.
Malayngkan mataud in tau amu in ha unahan bihaun, ha adlaw mahuli sila in ha ulihan, ampa mataud in tau amu in ha ulihan bihaun, ha adlaw mahuli sila in ha unahan.
Manjari nakaabut na sila pa dn tumukad pa Awrusalam Baytal Makdis. In hi sa miyumuna dayn ha manga mulid niya. In manga mulid niya hiyanggaw iban in manga tau miyamagad ha ulihan nila miyumuga da isab. Na, tpun na isab nagbalik hi sa in manga hangpu tagduwa mulid niya mawn pa daig niya, ampa niya biyaytaan sin manga kahlan kumugdan kaniya.
Kitaa niyu ba, laung hi sa kanila, in kitaniyu ini tudju madtu pa Awrusalam Baytal Makdis. Didtu aku, amu in Anak Mnusiya, hiungsud pa lawm lima sin manga nakura kaimaman iban manga guru sin sara agama. Laung nila subay kamatay in hukuman hibutang kku. Hiungsud nila aku pa lawm lima sin manga tau bukun bangsa Yahudi amu in namamarinta sin hula.
Na, pagliki-likian aku sin manga tau ini iban luraan nila aku, lapdusan sin lulubak, pagubus ampa nila aku patayun. Sagawa pagabut hikat sin adlaw dayn ha kamatay kku mabuhi aku magbalik.
Sakali miyawn kan sa hi Yakub kay Yahiya, amu in manga anak hi Sibidi. Laung nila, Tuwan, awn kabayaan namu pangayuun kaymu.
Unu in kabayaan niyu pangayuun kku? laung hi sa.
In sambung nila, Bang dumatung na in waktu ikaw na in limingkud mamarinta ha manga mnusiya, in kabayaan namu palingkurun mu kami ha daig mu, in hambuuk ha dapit pa tuu mu, hti in hambuuk dapit pa lawa mu.
Laung hi sa kanila, Di niyu kaingatan bang unu in piyapangayu niyu yan. Ha pikil niyu, makasandal kamu minum sin luun sin sawan, amu in subay inumun ku? Iban mangaku ka kamu mapatay biya sin pagpatay kku?
Huun, makasandal kami, in sambung nila.
Laung hi sa kanila, Na, tantu, minum kamu sin luun sin sawan inumun ku, iban mangaku kamu mapatay biya sin pagpatay kku,
sumagawa wayruun kapatut ku magp bang hisiyu in lumingkud ha dapit pa tuu iban pa lawa ku, sabab in manga yan tiyatagama sin Tuhan, amu in magbaya dumihil ha manga kiyasukuan niya.
Na, pagdungug sin kaibanan hangpu mulid hi sa sin piyangayu hi Yakub kay Yahiya, diyugalan sila.
Hangkan tiyawag sila katn hi sa pakawnun kaniya, ampa siya namung kanila, laung niya, Kaingatan niyu in addat sin manga tau amu in tiyayma sin manga tau bukun bangsa Yahudi mamarinta kanila d ha dunya, matagi sila magkawasa ha manga tau iban in manga tau mataas in kawasa amuna in magbaya-baya sin hinangun nila ha manga tau.
Sagawa in kamu dugaing in hinang niyu dayn kanila. Bang awn dayn kaniyu in mabaya tumaas, subay siya maghulas-sangsa ha kaibanan niya.
Iban bang awn kaniyu in mabaya tumaas tuud dayn ha katn, na subay siya magtagpun ha katn.
Karna, minsan in aku, amu in Anak Mnusiya, miyari pa dunya bukun ha supaya paghulas-sangsaan sin manga tau, sagawa aku in naghulas-sangsa kanila. Miyari aku lumilla sin dugu-nyawa ku, amu in hipanglukat ha manga tau mataud dayn ha manga dusa nila.
Manjari, nkawn hinda sa iban sin manga mulid niya pa dira Ariha. Ha sng na hi sa gumuwa dayn ha dira iban sin manga mulid niya iban sin manga tau mataud, awn duun hambuuk tau buta naglilingkud ha higad dn nanglilimus. In ngn niya hi Bartimiyus amu in anak hi Timiyus.
Pagdungug niya sin yaun hi sa, amu in tau Nasarit, magty siya magsuwara matanug, laung niya, Andu sa, hambuuk panubu hi Daud, kaulungi aku!
Sakali piyagamahan siya sin manga tau mataud iban yan siya di papaghibukun. Sagawa gm mayan piyatanug niya tuud in pagsuwara niya. Laung niya, Andu, hambuuk panubu hi Daud, kaulungi aku!
Sakali himundung hi sa, laung niya, Tawaga niyu pakaria.
Na, tiyawag nila na in tau buta. Laung sin tau nagtawag, Ayaw na kaw masusa. Tindug na kaw, yari kaw piyatawag hi sa.
Na, magty niya kiyatilu in siub niya ampa siya limungkahad miyadtu kan sa.
Unu in kabayaan mu hitabang ku kaymu? laung hi sa kaniya.
Tuwan Guru, laung sin tau buta, in kabayaan ku makakita aku magbalik.
Na, makajari na kaw muwi, laung hi sa. Dayn ha sabab sin parachaya iban pangandul mu in ikaw kiyaulian na.
Saruun-duun magty nakakita in tau buta iban miyagad na siya imurul kanda sa.