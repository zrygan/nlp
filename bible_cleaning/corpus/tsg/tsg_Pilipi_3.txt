1: Mahuli dayn duun manga taymanghud ku, pagkg-kuyag kamu pasal sin in kamu suku sin Panghu.
: Di tuud aku maghaatay sin luug ku magbalik-balik sin hindu amu in bakas ku siyulat kaniyu, pasal sin ini hikarayaw kaniyu, supaya kamu makatangkis dayn ha kangan.
2: Halli tuud kamu dayn ha manga tau isinarka, amu in biya manga iru kngug, amu in manglingug sin panghindu sin daakan sin Tuhan. Karna laung nila, di kunu kamu masuku sin Tuhan bang kamu di magpaislam.
3: Sagawa ini in hikabayta ku kaniyu. In kitaniyu Almasihin amuna in bunnal suku sin Tuhan, amu in naitung sin Tuhan naislam, bukun sila, pasal in pagtaat taniyu pa Tuhan miyamagad sin agihan sin R sin Tuhan. Lgi in liyalaggu natu amu in pasal sin nahinang hi Isa Almasi ktuniyu. Di kitaniyu mangandul ha manga pakaradjaan, amu in biya sin pagislam.
4: Na, tantu makajari da isab aku mangandul ha manga pakaradjaan biya ha yan. Bang ha pikil sin hambuuk tau, bat tantu tuud malappas siya bang siya magad sin manga pakaradjaan ini, na labi pa tantu in kalappasan ku dayn kaniya pasal in manga hinang yan, mawgay ku na naagad hnang.
5: Karna in aku ini piyaganak purul tuud Hibrani, panubu sin pihak sin Binjamin, amu hambuuk anak sin kamaasan taniyu hi Israil. Hangkan pagubus walu adlaw dayn ha kapaganak kku magtuy aku slam. Lgi iyagad ku hnang in katn daakan sin sara agama sin manga Yahudi pasal in aku bakas hambuuk Parisi, amu in namawgbug tuud sin sara agama.
6: Iban puspus tuud in pagbawgbug ku sin daakan sin sara agama iyaagaran ku. Hangkan, minsan in manga tau agad ha Almasi, pnjala ku. Na, bang ha tungud da sin buntul sin itikad ha paghinang sin manga daakan sin sara agama, na, hikabayta ku wayruun tuud ng kabaakan sin tau d kku.
7: Sumagawa bihaun in katn yan amu in bakas ku tung paluntungan maharga, biyutawanan ku na, karna sabab sin Almasi.
8: Napikil ku, wayruun na humalga iban dumayaw dayn sin ingat ku pasal hi Isa Almasi, amu in Panghu ku. Hangkan ha pasal niya biyutawanan ku, bukun sadja in paluntungan ku maharga, sa in katn unuunu na. Iban niyat ku na biya lummi, biyugit ha supaya aku masuku sin Almasi.
9: Iban ha supaya isab aku makapaghambuuk iban siya. In kabayaan ku, karihilan aku sin Tuhan kadilan, bukun amu in naug dayn ha baran ku pasal sin pagagad ku sin sara agama, sumagawa dayn ha pasal sin pagparachaya iban pangandul ku ha Almasi. In kadilan yan naug dayn ha Tuhan pa manga tau magparachaya ha Almasi.
10: Na, bihaun in kabayaan ku sadja ingatun ku tuud in Almasi. Nanamun ku in kusug sin kawasa sin Tuhan amu in nakabuhi nagbalik ha Almasi dayn ha kamatay. In kabayaan ku isab kananaman ku iban kasandalan ku in manga kabinsanaan, amu in biya sin kiyalabayan sin Almasi. Simingud aku sin nahinang niya, biya sin kaagi niya timayma sin kamatay.
11: Iban amuna in huwat-huwat ku, buhiun da isab aku sin Tuhan magbalik dayn ha kamatay ha supaya kami makapaghambuuk salamalama.
12: Malayngkan bukun aku nagsulat sin biya ha ini bat in hti niya naawn na d kku in katn yan, atawa way na sawayun kku. Sumagawa nagtutuyu tuud aku ha supaya magmakbul d kku in maksud sin Almasi simuku kku.
13: In bunnal niya manga taymanghud ku wala tuud isab aku nagpikil sin nakawa ku na in katn miyksud sin Almasi kku. Sumagawa in hambuukbuuk napikil ku hinangun, lupahun ku na in manga unuunu katn nahinang ku bakas iban unuunu na kiyalabayan ku. Amu na in tuyuan ku bihaun bang mayan masuku ku na in unuunu katn amu in miyksud sin Tuhan kku ha susngun.
14: Na, hangkan di ku bugtuun in panawan sin maksud ku, ha supaya ku makawa in tungbas sin Tuhan, amu in piyagmuhut-muhut ku. In tungbas pagiyanun ku ini amu in kabuhi salamalama ha lawm surga. Iban hangkan kitaniyu makatayma sin tungbas niya yan, sabab karna sin pagpangandul natu kan Isa Almasi.
15: Na, in dayaw niya, in kitaniyu katn suku hi Isa, amu in mahugut na in man, subay biya ha yan in pikilun natu. Sagawa bang sawpama awn kaibanan tau duun kaniyu, amu in di umuyun ha pikilan yan, na Tuhan na in dumihil sawa sin pamikil niya ha hal yan.
16: Sumagawa unu bang unu na, subay natu tuud masi-masi gunggungan iban agarun in asal kiyahindu ktu.
17: Na, manga taymanghud ku paghambuuk kamu iban sin kaibanan Almasihin sumingud sin addat-tabat ku. Indani niyu da in addat-tabat sin manga tau, amu in miyamagad sin manga hindu namu, ampa niyu singuran isab in addat-tabat nila.
18: Karna mataud in manga tau wala nila hiyalgaan in kamatay hi Isa ha usuk amu in piyagpatayan kaniya. In addat-tabat nila mang. Sali tuud iban sin addat-tabat sin manga tau amu in kimukuntara ha Almasi. Hangkan minsan bakas ku na ini kiyabayta kaniyu, hibayta ku kaniyu magbalik bihaun pasal landu aku nasusa sin kahlan sin manga tau yan.
19: In kasngan sin manga tau ini pa narka, pasal amuna in hnang nila patuhanan nila in unuunu katn katuburan sin hawa-napsu nila. Lgi piyagabbu nila pa in manga hinang nila makasipug, iban amu sadja in maharga kanila in unuunu katn d ha dunya.
20: Sumagawa in kitaniyu dugaing dayn kanila, sabab ha mahuli adlaw in luggiya hula natu didtu ha surga. Iban piyagtatagad-tagaran natu tuud in pagbalik dayn ha surga sin manglalappas ktu, amu in Panghu natu Isa Almasi.
21: Iban pagdatung sin waktu yan, in manga baran natu ini, amu in magkasakit iban magkamatay, pindahan niya na pa biya sin baran niya, amu in matp maghula ha surga. Nahinang niya in biya ha ini pasal sin kudarat niya, amu in nakarihil kaniya kawasa magbaya-baya ha unuunu katn.