1: Na, yari awn hibichara ku ha manga nagtatau-maas ha manga Almasihin duun. In aku ini hambuuk da isab tau-maas biya kaniyu. Kiyasaksian ku tuud sin duwa mata ku in manga kabinsanaan liyabayan sin Almasi. Lgi ha susngun awn lamud ku ha kalagguan dhil sin Tuhan ha Almasi. Na, pangayuun ku tuud kaniyu,
2: upiksaa niyu tuud marayaw in manga tau agad ha Almasi, amu in biya sapantun manga bili-bili piyangandul sin Tuhan hipaipat kaniyu. In kabayaan sin Tuhan tulus-ihilas tuud in pagipat niyu kanila, bukun biya kiyalugusan sadja kamu. Hinanga in hinang niyu bukun pasal gadji in iyapas niyu, sagawa pasal sin mabaya tuud kamu maghulas-sangsa kanila.
3: Ayaw niyu pagmandahi in manga tau kiyapangandul kaniyu, sagawa subay kamu in suntuan marayaw ha supaya sila magad kaniyu.
4: Na, bang magbalik na mari pa dunya hi sa Almasi, amu in piyagbahasa umbulsatu magiipat bili-bili, matabuk niyu na in tungbas sin hinang niyu, amu in kalagguan way kahinapusan niya.
5: Damikkiyan, in kamu manga kausugan bata bagu, subay kamu magkahagad tuud sin hindu sin manga nagtatau-maas kaniyu. Iban in kamu katn subay mababa in atay niyu ha supaya kamu makapagtabang-tiyabangi pakaniya-pakaniya, karna kiyabayta ha lawm Kitab, amu agi,
: Satru sin Tuhan in manga tau abbuhan,
: sagawa tiyatabang niya in manga tau mababa in atay.
6: Hangkan pagpatibaba kamu ha Tuhan sangat-kawasa, ha supaya niya kamu lagguun bang maabut na in waktu ganta niya.
7: Sangdulan niyu kaniya in unu-unu katn kasusahan niyu, sabab siya in magparuli kaniyu.
8: Ayad kamu dayn ha manga napsu mang, iban jaga kamu dayn ha sasat sin Saytan Puntukan, sabab in siya kuntara natu naglulunsul pawyu-pawyu biya sin sattuwa singa, nagiigul sadja maglawag sin makaun niya.
9: Pahuguta in pangandul niyu pa Tuhan, iban ayaw tuud kamu magad ha sasat sin Saytan Puntukun, sabab amu in tumtuma niyu bukun sadja kamu in nimananam kabinsanaan. Minsan isab in kaibanan Almasihin pagkahi niyu ha kahula-hulaan d ha lawm dunya nimananam da sin ginis-ginisan kabinsanaan biya da isab sin liyabayan niyu.
10: Sagawa hangkaray da kamu numanam kabinsanaan. Pagubus yadtu gan na sin Tuhan in katn salla niyu, pahugutun niya na in lawm atay niyu iban sin pangandul niyu kaniya. In Tuhan, amu in puunan sin katn karayawan, bayngulungun tuud. Hangkan pin niya kamu palamurun sin kalagguan niya, amu in way kahinapusan, sabab sin paghambuuk niyu iban sin Almasi.
11: Matp bang in Tuhan lagguun, sabab siya in sangat-kawasa ha unu-unu katn kasaumulan! Amin.
12: Hi Silas in nagtabang kku nagsulat sin sulat ku ini hawpu. In siya hambuuk pagkahi natu agad ha Almasi, kapangandulan ku tuud. Na, hangkan ta kamu siyulatan ha supaya mapakusug ku in pangatayan niyu iban mapaingat ku kaniyu in kasabunnalan pasal sin lasa iban tulung-tabang sin Tuhan kaniyu katn. Na, gunggungi niyu tuud mahugut in lasa iban tulung-tabang sin Tuhan kaniyu.
13: Na, in manga taymanghud niyu Almasihin d ha hula ini, amu in biya sapantun hula Babilun, yari nagpasampay sin salam-duwaa nila kaniyu. In sila ini nap da isab sin Tuhan biya kaniyu. Damikkiyan, in hi Markus amu in biya na anak ku, nagpasampay da isab sin salam-duwaa niya kaniyu.
14: Pakitaan niyu in paglasa-liyasahi niyu pakaniya-pakaniya.
: Na, mahuli dayn duun, mura-murahan bang mayan in kamu katn suku sin Almasi sumannyang in lawm atay niyu.
: Wassalam.