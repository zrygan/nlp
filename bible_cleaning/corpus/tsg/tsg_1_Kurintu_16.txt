1: Na, bihaun bicharahun ku in pasal sin pagtaw sn hipanabang ha manga pagkahi niyu Almasihin suku sin Tuhan ha hula Yahudiya. Hinanga niyu isab in biya sin diyaakan ku ha manga jamaa Almasihin ha hula Galatiya.
2: Sakahaba adlaw Ahad subay niyu kandihun in sn, amu in ganta hipanabang niyu pakaniya-pakaniya. In taud sin hipanabang niyu, subay da isab magtungud iban sin taud sin nausaha niyu, hti niya bang mataud in nausaha niyu, subay da isab mataud in hirihil niyu, sa bang hangkatiyu da, na, hangkatiyu da isab in hirihil niyu. Tawan niyu in sn yan ha supaya pagdatung ku mawn saddiya na in tutulungan niyu.
3: Bang aku dumatung na mawn kaniyu, daakun ku in manga tau amu in nap niyu kapangandulan dum sin tutulungan niyu pa Awrusalam Baytal Makdis. Dihilan ku sila sulat, amu in magpakila kanila ha manga tau Awrusalam Baytal Makdis.
4: Bang kagunahan tuud subay aku magbaran humatud sin tutulungan, na, magagad aku iban sin manga tau yan pa Awrusalam Baytal Makdis.
5: In ganta ku bihaun, mawn kaniyu, sagawa madtu aku muna pa hula Makidun. Bang ku maubus na malatag in manga Almasihin duun ampa aku mawn kaniyu.
6: Kalu-kalu aku makalugay duun kaniyu. Maray papuasun ku naa in timpu panghangin, ampa ku hilanjal in tulak ku, sukul mapaintul niyu in pagtulak ku pakain-pakain na in kadtuun ku.
7: Di aku mabaya tumibaw mawn kaniyu day-day sadja. In kabayaan ku makalugay-lugay aku duun kaniyu, bang isab dayn ha kabayaan da sin Tuhan.
8: Sagawa dim naa aku ha Ipisus sampay mapuas in adlaw sin paghinang pagtawagun Kayman.
9: Sabab awn tuud lugal ku magnashat d ha ini. Minsan mataud in simusulang kku, mataud da isab in mabaya dumungug sin pagnashat ku.
10: Bang hi Timuti dumatung na mawn kaniyu, ayuputa niyu tuud siya marayaw, sabab in siya yan biya da isab kku naghuhulas-sangsa pa Tuhan.
11: Hangkan ayaw niyu siya baba-babaa. Gm mayan paintula niyu tuud siya bat marayaw in pagtulak-tulak niya. Hti, makabalik siya mari kku, sabab tiyatagaran ku in datung niya iban sin manga kaibanan taymanghud natu.
12: Na, ha pasal isab sin taymanghud natu hi Apullus. Nakamataud ku na siya liyugus paagarun ha manga taymanghud natu tumibaw mawn kaniyu, sagawa wayruun pa tuud baya niya magad ha bihaun. Malayngkan, timibaw da siya kunu kaniyu bang awn na waktu niya.
13: Jaga kamu. Pahuguta niyu in pangandul niyu kan sa Almasi. Ayaw kamu magawa. Iban pakitaan niyu in kusug niyu.
14: Iban unu-unu na in hinangun niyu, pakitaan niyu in kasi-lasa niyu ha pagkahi niyu.
15: Na, manga taymanghud ku, maray kaingatan niyu da isab in pasal hi Istipanus iban sin manga anak-asawa niya. Sila yan in miyuna nagparachaya ha Panghu sa duun ha hula Akaya. Matuyu tuud sila tumabang ha manga tau suku sin Tuhan. Na, junjungun ku kaniyu, manga taymanghud ku,
16: pagkahagad kamu sin hindu sin manga tau biya kanda Istipanus iban sin manga tau timatabang kanila ha hinang nila.
17: Makuyag aku sin dimatung mari hinda Istipanus, Pultunatu, iban hi Akiyus. Minsan kamu di makakari katn, in pagdatung nila mari biya nakaubat sin tumtum ku kaniyu.
18: Sabab piyakuyag nila in atay ku biya da isab sin pagpakuyag nila sin atay niyu. In manga tau biya kanila subay niyu pagaddatan.
19: Na, magpasampay sin salam-duwaa nila kaniyu in manga jamaa Almasihin ha hula Asiya. Damikkiyan, in hi Akili iban sin asawa niya hi Pirisila sampay sin manga tau agad kan sa magtitipun mangarap pa Tuhan duun ha by nila, magpasampay da isab sin salam-duwaa nila kaniyu, sabab in sila isab pagkahi niyu agad ha Panghu.
20: Damikkiyan, magpasampay da isab sin salam-duwaa nila kaniyu, in manga taymanghud natu katn d. Bang kamu magbk iban sin manga pagkahi niyu Almasihin, pagsiyum kamu, tanda sin paglasa-liyasahi niyu.
21: Mahuli dayn duun yari in salam-duwaa ku kaniyu katn, amu siyulat ku tuud sin baran ku. Aku hi Paul.
22: Hisiyu-siyu in di malasa ha Panghu sa kugdanan siya sin murka sin Tuhan. Sumagawa in hibichara ku kaniyu, Maranata, hti niya, Ya Panghu bang mayan kaw magbalik na.
23: Mura-murahan bang mayan di mabugtu in tulung-tabang kaniyu sin Panghu natu sa Almasi.
24: Kalasahan ta kamu katn sabab suku kamu hi sa Almasi.
: Wassalam.