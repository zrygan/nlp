1: Manjari, pagguwa hinda sa dayn ha By sin Tuhan, laung sin hambuuk mulid niya, Kitaa ba, Tuwan, in manga batu ini hnang by, way lumaggu! Iban in katn kaginisan sin manga by ini, way dumayaw in kahinang!
2: In sambung hi sa, Bihaun, kakitaan niyu in dayaw kahinang sin By sin Tuhan yan, sagawa dumatung da in waktu in By yan magkalubu-lubu iban wayruun tuud makapin batu nagbabangkat-bangkat, sagawa mapantay yan maligad katn.
3: Manjari, ha sabu hi sa duun naglilingkud ha Bd Jaytun ha tampal pa By sin Tuhan, miyawn kaniya hi Pitrus, hi Yakub, hi Yahiya iban hi Andariyas nangasubu ha wayruun tau dugaing nakarungug kanila.
4: Laung nila, Tuwan, baytai kami bang kunu maawn in biyayta mu kmu kina pasal sin By sin Tuhan iban baytai kami bang unu in manga tanda gumuwa amu in magpakita sin dumatung na in waktu maawn in manga katn parakala piyagbayta mu kmu.
5: Laung hi sa kanila, Halli kamu bat supaya wayruun tau makaakkal kaniyu.
6: Sabab ha susngun mataud tau in mari mag-ngn sin ngn ku mangakkal kaniyu. In pakaniya-pakaniya kanila umiyan siya na in Almasi, hangkan mataud tau in kaakkalan nila.
7: Iban bang niyu karungugan in pagbunu atawa manga habal sin pagbunu ha dugaing hula, ayaw kamu mabuga. In manga yan asal subay maawn, sagawa bukun pa yan in waktu kahinapusan sin masa d ha dunya.
8: In manga kabangsa-bangsahan magbunu-biyunui iban magkuntara in manga parinta sin kahula-hulaan. Maawn in linug iban gutum ha manga kahula-hulaan. In manga yan panagnaan sadja sin kasigpitan iban kabinsanaan nanamun sin manga mnusiya. Biya yan sapantun sin sakit tagna kananaman sin hambuuk babai sng na maganak.
9: In kamu yan subay majaga, sabab ha waktu susngun awn manga tau sumaggaw kaniyu ampa kamu hiungsud pa lawm lima sin manga manghuhukum. Pagubus, lubakan kamu ha lawm manga langgal. Tumindug kamu isab mamayhu ha manga gubnul iban ha manga sultan ha supaya hukumun sabab in kamu agad kku. Na bang kamu mar na madtu, kabaytaan niyu na sila sin Bayta Marayaw pasal sin pamarinta sin Tuhan.
10: In Bayta Marayaw subay hipamahalayak naa muna pa mnusiya katn ampa dumatung in kahinapusan sin masa d ha dunya.
11: Na, laung hi sa, Ha kunu-kunu waktu masaggaw iban mar kamu pa paghukuman, ayaw na kamu magsusa bang unu in hibichara niyu kanila. Unu-unu na in makapasimud niyu manga lapal-kabtangan hirihil sin Tuhan kaniyu, amuna in hibichara niyu, sabab in bichara yan bukun dayn kaniyu, sagawa dayn ha R sin Tuhan.
12: Ha waktu susngun maggaus na in magtalianak. Hitukbal sin tau in taymanghud niya hipapatay iban hitukbal da isab sin ama in anak niya hipapatay, iban umatu na in anak ha maas nila iban hipapatay nila in maas nila.
13: Na, in kamu karugalan na sin tau katn sabab in kamu agad kku. Sagawa hisiyu-siyu in sumandal sin manga kasigpitan iban kabinsanaan yan sampay pa kahinapusan, tantu malappas da siya.
14: Na, ha susngun kakitaan niyu da in satru sin Tuhan duun makabutang ha lugal bukun mapatut pagbutangan. Pahti ha manga magbabacha: htiha niyu in maana niya yan! Na, bang niyu yan kakitaan na, in manga tau ha hula Yahudiya subay maguy na pa kabran.
15: Hti hisiyu-siyu in tau kasabuhan duun ha guwa by niya, subay siya di na sumd pa lawm by kumawa sin unu-unu mar niya.
16: Iban hisiyu-siyu in tau kasabuhan duun ha uma, subay siya mags-s na maguy. Subay siya di na magbalik kumawa sin juba niya pa lugal piyagbutangan niya.
17: Na landu tuud makaluuy in manga burus iban sin manga babai taga anak sibi-sibi amu in nagdururu pa bang dumatung na in kabinsanaan yan!
18: Pangayu kamu duwaa pa Tuhan, bang mayan in kabinsanaan dumatung yan di kumugdan ha waktu mang in hula.
19: Karna in kabinsanaan dumatung yan sangat tuud makalap dayn ha katn kabinsanaan bakas kiyalabayan sin manga mnusiya, dayn ha tagna kapapanjari sin Tuhan sin dunya sampay pa waktu bihaun ini. Iban wayruun na kabinsanaan makasibu ha yan.
20: Na, bang lumugay in kabinsanaan yan, in mnusiya katn mapatay. Sagawa dayn ha sabab sin luuy sin Tuhan ha manga tau nap niya suku, in kabinsanaan dumatung yan di niya palugayun.
21: Lgi, ha waktu da isab yan, laung hi sa, bang awn imiyan kaniyu, Huy! kitaa niyu ba, yari na in Almasi, atawa, Huy! kitaa niyu ba, yadtu siya didtu!, ayaw kamu magkahagad.
22: Karna ha waktu yan awn manga tau gumuwa amu in umiyan pakaniya-pakaniya sin siya na in Almasi iban in kaibanan umiyan sin in sila manga nabi daak sin Tuhan. Huminang sila sin manga mujijat iban sin manga hinang makainu-inu ha supaya bang awn dapat minsan in manga tau nap sin Tuhan suku niya mar sin lidjal.
23: Hangkan halli kamu! Biyaytaan ta na kamu asal sin manga pasal yan ha wala pa dimatung.
24: Lgi ha waktu susngun da isab yan, laung hi sa, pagpuas sin manga kabinsanaan dumatung,
: manigidlum na in suga iban di na sumawa in bulan.
25: In manga bituun mahulug na dayn ha langit
: iban majugjug na in unu-unu katn ha taas langit.
26: Pagpuas yan, in aku amu in Anak Mnusiya, magbalik na mari pa dunya miyamagad ha kagabunan. Kakitaan sin manga tau in kusug sin kawasa ku iban sin sahaya iban kalagguan ku.
27: Pagubus daakun ku in manga malikat pa upat pidju sin lam, kumawa sin manga tau nap ku suku ha katilibut sin dunya.
28: Manjari, laung hi sa, In pagbalik ku mari pa dunya kapamandugahan sin manga mnusiya. Sabab in pagbalik ku mari biya yan sin hantang sin hambuuk kahuy. Bang niyu kakitaan in kahuy tina magugbus iban magdahun na, kaingatan niyu na sin masuuk na in panuga.
29: Damikkiyan, bang niyu kakitaan na maawn in manga katn biyayta ku kaniyu, kaingatan niyu na sin masuuk na in pagbalik ku mari pa dunya, hangkaray dakuman.
30: Na, ini in tumtuma niyu. In katn biyayta ku yan kaniyu maawn ha di pa maubus malanyap in bangsa sin manga tau ha masa ini.
31: Ha susngun in langit iban dunya malanyap da, sagawa in katn kiyapamung ku di tuud maluppas salama-lama sabab in yan tantu tuud bunnal.
32: Malayngkan, laung hi sa, wayruun minsan hambuuk in makaingat sin adlaw atawa waktu sin pagbalik ku mari pa dunya. Minsan in manga malikat ha surga iban sin aku baran ku, amu in Anak Mnusiya, di da makaingat. Hambuuk-buuk da Tuhan, Ama ku, in makaingat sin pasal yan.
33: Hangkan, halli kamu iban jaga kamu, sabab di niyu kaingatan bang kunu in waktu yan dumatung.
34: In pagbalik ku mari biya yan sapantun sin hambuuk tau tumulak pa dugaing hula. Ha di pa siya tumulak hipangandul niya in by niya ha manga daraakun niya. Dihilan niya kaniya-kaniya hinang iban baytaan niya in tunggu lawang sin by niya papajagahun tuud.
35: Hangkan subay kamu majaga sabab di niyu kaingatan bang kunu in balik ku mari amu in diyalil ha tagdapu sin by, magalib ka atawa tunga dm atawa lapit adlaw atawa subu-subu ka.
36: Karna bang matagha in pagbalik ku mari, na, subay kamu di ku abutan natutg.
37: Na, hangkan jaga tuud kamu sin pagbalik ku! Amu yan in pahti ku kaniyu iban pa tau katn.