1: Karna in hantang sin pamarinta sin Tuhan hikadalil ta pa kahlan sin pagd sin hambuuk tau ha manga tau maghihinang kaniya. Biya ha ini in hantang niya. Hambuuk adlaw in tau tagdapu sin kabbun miyanaw subu-subu pa nanglawag tau maghinang ha kabbun niya.
2: Na, nakapagsulut mayan siya iban sin manga maghihinang, sin gadjihan niya sila biya sin pagkabiyaksahan hipaggadji kanila ha lawm hangka-adlaw, piyakadtu niya na sila piyapaghinang pa kabbun niya.
3: Pagubus, pagabut lisag siyam miyadtu siya pa tabu. Sakali nkita siya manga tau didtu ha tabu nagtitindug wayruun hhinang.
4: Laung niya ha manga tau ini, Kadtu kamu isab paghinang pa kabbun ku. Gadjihan ta kamu ha ganta tp higadji kaniyu.
5: Na, miyadtu na in manga tau naghinang pa kabbun.
: Sakali pagabut ugtu suga nanglawag na isab siya tau maghinang ha kabbun niya. Biya da isab hdtu in hnang niya pagabut lisag t sin mahapun.
6: Pagga masuuk na lisag lima sin mahapun, nagbalik siya pa tabu. Awn kta niya manga tau nagtitindug wayruun hhinang. Laung niya ha manga tau ini, Mayta kamu yan magtindug sadja duun ha yan tingpus hangka-adlaw wayruun hhinang niyu?
7: Sabab wayruun tau kimawa kmu maghinang, in sambag sin manga tau kaniya.
: Na, marayaw na, kadtu kamu pa kabbun ku maghinang, laung niya ha manga tau.
8: Manjari narm mayan biyaytaan sin tagdapu kabbun in kapatas, laung niya, Tawaga naa in manga tau maghihinang ampa mu gadjihi. Gadjihi naa muna in manga tau kiyawa ku naghinang ha ulihan, ubus ampa in manga kiyawa ku nakauna.
9: Na, in manga tau amu in timagna naghinang lisag lima sin mahapun giyadjihan sila tungud sin hinang hangka-adlaw.
10: Na, in pangannal sin manga tau amu in nakawa muna naghinang in gadji nila mataas, pasal sila in nakauna naghinang. Sagawa pagtabuk nila sin gadji nila, sibu da iban sin manga tau ha ulihan naghinang.
11: Tiyabuk nila in gadji nila, ampa nila piyagdubduban in tau nagkawa kanila naghinang.
12: Laung nila, In manga tau kiyawa mu naghinang ha ulihan hangka-jm da naghinang, sagawa in kami tingpus hangka-adlaw naghinang ha pasuan suga. Sagawa sibu da in gadji namu iban sila!
13: Laung sin tagdapu sin kabbun ha hangka-tau, laung niya, Kitaa ba bagay, wala ta sa kamu iyakkalan. Piyagsulutan natu sin gadjihan ta kamu tungud sin hinang hangka-adlaw.
14: Na, kawaa niyu in gadji niyu, ampa kamu uwi na. Kabayaan ku piyagsibu in gadji niyu iban sin manga tau kiyawa ku naghinang ha ulihan.
15: Mayta, asubuhun ta kamu, wayruun ka kapatut ku magbaya sin pilak ku? Atawa nangabughu kamu pasal piyagmarayaw ku ha tau in pilak ku?
16: Na, mahuli dayn duun, laung hi sa, Hangkan hisiyu-siyu in ha ulihan, ha adlaw mahuli amu in makapaunahan, ampa in ha unahan, ha adlaw mahuli amu in makapaulihan.
17: Manjari sng mayan hinda sa tumukad pa Awrusalam Baytal Makdis, diy hi sa in manga hangpu tagduwa mulid niya kimand dayn ha manga kaibanan tau, ampa niya sila biyaytaan.
18: Laung niya, Kitaa niyu ba, in kitaniyu ini tudju madtu pa Awrusalam Baytal Makdis. Didtu aku, amu in Anak Mnusiya, hiungsud pa lawm lima sin manga nakura kaimaman iban guru sin sara agama. Laung nila subay kamatay in hukuman hibutang kku.
19: Pagubus ampa nila aku hiungsud pa lawm lima sin manga tau bukun Yahudi amu in namamarinta sin hula. Na, pagliki-likian aku sin manga tau yan iban lapdusan nila aku sin lulubak. Pagubus ampa nila aku hilansang pa usuk pagpatayan tau. Sumagawa, pagabut hikat sin adlaw dayn ha kamatay kku, mabuhi da aku magbalik.
20: Na, sakali in asawa hi Sibidi miyawn iban sin duwa anak niya simujud pa alupan hi sa sabab awn pangayuun niya kan sa.
21: Unu in pangayuun mu? laung hi sa kaniya.
: Simambung siya, laung niya, Bang dumatung na in waktu, ikaw na in lumingkud mamarinta ha manga mnusiya, dihili kalagguan in duwa anak ku ini. Janjii aku sin palingkurun mu sila ha dapit pa tuu iban lawa mu.
22: Di mu kaingatan tuud bang unu in piyangayu mu yan, in sambag hi sa. Ha pikil niyu, makasandal kamu minum sin luun sin sawan amu in subay inumun ku? laung hi sa kanila.
: Huun, makasandal kami, in sambag nila.
23: Na, tantu minum kamu sin luun sin sawan amu in inumun ku, laung hi sa kanila, sagawa wayruun kapatut ku magp bang hisiyu in lumingkud ha dapit pa tuu iban lawa ku, sabab in manga yan tiyatagama sin Tuhan, Ama ku amu in magbaya dumihil ha manga kiyasukuan niya.
24: Pagdungug sin kaibanan hangpu mulid hi sa sin piyangayu sin asawa hi Sibidi, diyugalan sila ha duwa magtaymanghud.
25: Na hangkan tiyawag sila katn hi sa pakawnun kaniya, ampa siya namung, laung niya, Kaingatan niyu in addat sin manga tau bangsa dugaing namamarinta d ha dunya matagi sila magkawasa ha manga tau iban in manga tau mataas in kawasa amuna magbaya-baya sin hinangun nila ha manga tau.
26: Sagawa in kamu dugaing in hinang niyu dayn kanila. Bang awn dayn kaniyu in mabaya tumaas, na subay siya maghulas-sangsa ha kaibanan niya.
27: Iban bang awn d kaniyu in mabaya tumaas tuud dayn ha katn, na subay siya magtagpun ha manga pagkahi niya.
28: Karna minsan in aku, amu in Anak Mnusiya, miyari pa dunya bukun ha supaya paghulas-sangsaan sin manga mnusiya, sagawa aku in naghulas-sangsa kanila. Miyari aku lumilla sin dugu-nyawa ku amu in hipanglukat ha manga tau mataud dayn ha manga dusa nila.
29: Ha sasang hi sa iban sin manga mulid niya miyamanaw muwi na dayn ha dira Ariha, awn tau mataud in imurul kanila.
30: Sakali awn duwa tau buta naglilingkud ha higad dn. Pagdungug nila sin hi sa limabay, magty sila timawag matanug, laung nila, Andu, hambuuk panubu hi Daud, kaulungi kami.
31: Pagdungug kanila sin manga tau mataud, piyagamahan sila iban yan sila di papaghibukun. Sagawa gm mayan, piyatanug nila tuud in pagsuwara nila. Laung nila, , Tuwan, hambuuk panubu hi Daud, kaulungi kami!
32: Sakali himundung hi sa ampa niya tiyawag in duwa tau buta. Laung hi sa kanila, Unu in kabayaan niyu hitabang ku kaniyu?
33: Tuwan, laung sin duwa buta, kabayaan namu makakita kami magbalik.
34: Limuuy hi sa kanila. Na, iyulinan niya in mata sin duwa tau buta. Na, saruun-duun nakakita na sila, ubus ampa sila miyagad kan sa.