1: In manga sara agama iyaagad sin manga Yahudi ha paljanjian nakauna biya sadja yan hantang lambung singuran dayn ha pakaradjaan didtu ha surga, amu in manga karayawan dumatung ha susngun. Bukun pa jukup in aturan yan, sabab minsan tahun-tahun in pagungsud sin pagkulbanan pa Tuhan, in manga tau magsambahayang di da dumayaw iban muntul tuud in itikad nila pa Tuhan.
2: Iban bang sawpama in pagungsud sin manga tau magtataat pa Tuhan sin pagkulbanan pa Tuhan bat makasuchi tuud kanila dayn ha manga dusa nila, na di na sila masi na mayan magpikil sin manga dusa nila iban hundungan nila na in hinang pagkulban.
3: Sagawa masi na mayan sila magungsud tahun-tahun sin pagkulbanan pa Tuhan amu in makapatumtum kanila sin manga dusa nahinang nila.
4: Karna in dugu sin sapi iban kambing, asal tantu di makasuchi ha manga mnusiya dayn ha manga dusa nila.
5: Hangkan dayn ha sabab ini ha sng mayan lumahil mari pa dunya in Almasi, namung siya pa Tuhan sin biya ha ini. Laung niya,
: In ikaw, di kaw mabaya sin manga pagkulbanan iban sin manga lalabutan piyanglabut kaymu sin manga mnusiya.
: Sagawa yari aku amu in sangunan mu baran mnusiya.
6: Lgi in paglabut nila kaymu sin hayup siyunug atawa sin kaibanan lalabutan, ha supaya sila masuchi dayn ha dusa nila,
: wala da nakasulut kaymu.
7: Hangkan yari aku, ya Tuhan ku, llla huminang sin unu-unu kabayaan mu,
: biya sin kiyasulat ha lawm Kitab sin pasal ku.
: Na, amu yan in pamung sin Almasi ha Tuhan.
8: Muna-muna tuud laung sin Almasi ha Tuhan, Di kaw mabaya iban wala kaw kiyasulutan sin manga pagkulbanan sin manga hayup siyunug iban sin kaibanan lalabutan piyanglabut kaymu ha supaya masuchi in manga mnusiya dayn ha manga dusa nila. Piyamung sin Almasi in biya ha yan minsan in manga pagdihil lalabutan pa Tuhan kiyawajib ha sara sin paljanjian nakauna.
9: Iban laung pa isab sin Almasi, Yari aku, ya Tuhan ku, llla huminang sin unu-unu kabayaan mu. Na, hangkan wala na giyuna sin Tuhan in unu-unu katn lalabutan iban iyungsud pagkulbanan kaniya, karna in Almasi amuna in gimanti ha manga yan.
10: Pasal in Almasi amuna in nakarihil kamakbulan ha kabayaan sin Tuhan, karna iyagad tuud hi sa Almasi in katn daakan piyahinang kaniya sin Tuhan. Nagminsan niya da llla in dugu-nyawa niya ha pasalan natu mnusiya, iban dayn didtu kitaniyu nasuchi dayn ha manga dusa nahinang taniyu.
11: Ha paljanjian nakauna in pagtaat pa Tuhan sin manga imam Yahudi nagsubli sila adlaw-adlaw naghinang sin manga hinang kiyawajib kanila. Lgi pagbalik-balikan nila in hinang nila ini. Sagawa in manga hayup siyumbay nila piyagkulbanan, wala da nakapapas tuud sin manga dusa sin mnusiya.
12: Malayngkan in Almasi nagminsan niya da llla in dugu-nyawa niya, iyungsud biya hantang piyagkulbanan, ha supaya mapapas in dusa sin manga mnusiya, iban in hinang niya yan di na kagunahan balikan sabab magkasaumulan in kusug sin nahinang niya yan. Lgi bihaun yadtu siya limilingkud ha dapit pa tuu sin Tuhan.
13: Na, bihaun yadtu siya didtu timatagad sin waktu daugun na sin Tuhan in katn simusulang kaniya, iban mahinang sila biya sapantun paggigiikan sin siki niya.
14: Na, dayn ha sabab nagminsan niya da llla in dugu-nyawa niya, in manga mnusiya amu in nasuchi niya dayn ha manga dusa nila, itungun na sin Tuhan mabuntul biya sin wala nakarusa.
15: Iban in himumngan ini bunnal, karna minsan in R sin Tuhan, simaksi sin kasabunnalan niya ini, pasal kiyasulat ha lawm Kitab, amu agi,
16: Na, biya ha ini, laung sin Tuhan, in aturan sin paljanjian panaugun ku mawn kanila ha waktu susngun.
: Papahpun ku in manga sara ku pa lawm bigi-jantung nila
: iban hiukkil ku pa lawm pamikil nila.
17: Iban kiyabayta pa isab, amu agi,
: Di ku na tumtumun
: in manga dusa iban manga hinang mang nahinang nila.
18: Na, ha antara iyampun na sin Tuhan in manga dusa natu, na in hti niya, di na kalagihan magasag dugu magbalik hiungsud pa Tuhan ha supaya masuchi in dusa sin manga mnusiya.
19: Hangkan bihaun manga taymanghud ku, luhaya na tuud kitaniyu sumuuk pa Tuhan, lgi makasd pa surga, amu in hulaan sin Tuhan, karna in labayan tudju madtu naukab na, pasal piyaglilla hi sa Almasi in dugu-nyawa niya ha pasalan sin manga mnusiya.
20: Pagubus mayan piyaglilla sin Almasi in dugu-nyawa niya, naukab na in labayan bagu pa Tuhan amu in nakarihil ktuniyu sin kabuhi sabunnal. Karna in ginhawa-baran sin Almasi nasagsag biya sapantun sin kurtina amu in nagirit nagduwa.
21: Na, bihaun, siya na in Imam Dakula labi makawasa magsuluhan ha manga mnusiya pa Tuhan. Siya in makapagbaya ha tau katn agad ha Tuhan.
22: Hangkan subay kitaniyu sumuuk na pa Tuhan iban sin atay natu tulid iban pahugutun natu na in pangandul natu kaniya iban subay kitaniyu di na magduwa-ruwa, sabab in lawm atay iban pamikil taniyu nasuchi na sin dugu sin Almasi, iban bakas na kitaniyu nagpaligu tanda sin nasuchi na kitaniyu sin Tuhan.
23: Lgi subay kitaniyu manghuwat-huwat tuud sin manga janji sin Tuhan ktuniyu, karna di sin Tuhan balubahun in janji niya.
24: Subay natu parulihun in pagkahi natu. Tabangan natu sila iban pakitaun natu lasa, ha supaya isab in sila lumasa ha kaibanan nila iban huminang sin unu-unu in marayaw.
25: Damikkiyan subay natu di bugtuun in pagtipun-tipun natu magtaat pa Tuhan ha supaya kitaniyu di mahinang biya sin kaibanan amu in liyawaan na baya magtipun-tipun iban sin manga pagkahi nila Almasihin. In labi marayaw hinangun natu, subay kitaniyu magtipun magtabang-tiyabangi ha supaya humugut in man taniyu, karna masuuk na in pagbalik sin Panghu natu sa mari pa dunya.
26: Na, bang ubus natu na kiyaingatan in kasabunnalan sin in hi sa miyatay ha supaya kitaniyu masuchi dayn ha manga dusa taniyu, ampa tuurun taniyu maghinang na mayan sin makarusa, na wayruun na huwat-huwatun natu, sabab wayruun na dugaing kulban in taymaun sin Tuhan makapuas sin dusa sin mnusiya.
27: Amuna sadja in kasngan natu magtagad sin adlaw kiyamat, amu in makabuga tuud, sabab duun ha adlaw yan hipananam sin Tuhan in murka niya ha manga katn simusulang kaniya. Maubus sila kaunun sin kyu!
28: Ha masa nakauna yadtu hisiyu-siyu in lumanggal sin sara amu in piyanaug sin Tuhan dayn kan Musa, ampa awn duwa t tau sumaksi sin bunnal tuud limanggal siya sara, na patayun siya. Lgi di pagpakitaun luuy in tau biya ha ini.
29: Na, bang in tau biya ha yan piyananam da siksa sin Tuhan, na amu pa ka in di masiksa in tau mutas iban sumulak ha Almasi, amu in Anak Tuhan? Labi in siksa kaniya karna wala niya hiyalgaan in dugu sin Almasi, amu in nakarihil kamakbulan sin paljanjian bagu iban amu in piyanuchi kaniya dayn ha manga dusa niya. Iban dayn ha hinang niya yan, biya niya da spug in R sin Tuhan, amu in makasi-maulung ktuniyu baldusa. Hangkan in tau maghinang biya ha yan tantu numanam tuud kasiksaan ha adlaw kiyamat.
30: Karna asal natu kaingatan dayn ha lawm Kitab sin nagparman in Tuhan, amu agi, Hipananam ku da in baws sin nahinang nila mang iban tungbasan ku da. Iban siyugpatan pa isab sin Tuhan in Parman niya, amu agi, Butangan ku da hukuman in katn hinang mang sin manga tau ku, amu in simulak sin karayawan dhil ku kanila.
31: Na, sangat tuud makabuga in parasahan sin tau, amu in kabutangan hukuman sin Tuhan, karna in sumiksa kaniya bukun sadja bat hambuuk tuhan-tuhan sadja, sagawa amu in Tuhan buhi salama-lama!
32: Katumtuman niyu ka in waktu bagu pa kamu nakaingat sin hindu kasabunnalan amu in kiyahagad niyu? Bukun ka kiyasandalan niyu in unu-unu kasigpitan iban wala da nahagin in man iban pangandul niyu?
33: Masi-masi in kusug sin man niyu minsan awn waktu pagsipugun iban pagbinsanaun kamu ha katauran tau, sabab agad kamu ha Almasi. Iban diyapitan niyu in pagkahi niyu Almasihin amu in paghinangun biya ha ini sin manga tau.
34: Iban piyakita niyu da isab in luuy niyu ha pagkahi niyu Almasihin amu in najijl. Iban wala da isab kamu nasusa minsan kiyawa in alta niyu sin manga tau kaibanan. Gm mayan kiygan kamu pasal natatantu niyu sin labi pa dayn ha yan in alta nagtatagad kaniyu ha surga, amu in alta di malawa kasaumulan.
35: Hangkan paisuga in lawm atay niyu, ha supaya niyu matayma in tungbas marayaw, amu in tungbas dakula hirihil sin Tuhan kaniyu.
36: Lgi subay kamu masabal ha unu-unu katn, ha supaya kamu makahinang sin kabayaan sin Tuhan, iban ha supaya niyu matayma in kiyajanji kaniyu sin Tuhan.
37: Karna kiyabayta ha lawm Kitab, amu agi,
: Bukun na malugay dumatung na in tau piyagtatagad-tagaran niyu, iban di tuud matarasaw in pagdatung niya.
38: Iban in manga tau ku amu in mabuntul, awn kabuhi nila kasaumulan, bang sila mangandul tuud kku.
: Sagawa hisiyu-siyu kanila in mutas dayn kku,
: na tantu di tuud aku kasulutan ha tau yan.
39: Sagawa in kitaniyu manga Almasihin bukun biya ha yan. Di kitaniyu mutas dayn ha Tuhan pasal in yan makar ktu pa kamulahan. Gm mayan pahugutun natu in pangandul taniyu kaniya, karna amu yan in makalappas ktuniyu dayn ha kamulahan ha adlaw mahuli.