1: Manjari, nagnashat na isab nagbalik hi sa didtu ha higad Dagat Jalil. Landu tuud mataud tau in miyawn nagtipun dumungug sin nashat niya. Hangkan simakat siya pa taas kumpit asibi, ampa siya limingkud nagnashat. Duun in kumpit asibi piyaantung masuuk pa hunasan ampa in manga tau duun timitindug ha higad daplakan dimurungug kaniya.
2: Na, mataud in niyashat niya. In pagnashat niya, laung niya,
3: Dungug kamu! Awn yaun hambuuk tau nagtanum binhi ha uma niya.
4: In kaagi niya nagtanum, siyabud niya in manga binhi. In kaibanan binhi nahulug pa labayan. Na, pagkawn sin manga manuk-manuk nakaun in manga binhi.
5: In kaibanan binhi nahulug pa lupa mabatu iban hangkatiyu da in lupa niya. Na hangkaray da timubu in manga binhi sabab mababaw da in lupa niya.
6: Sakali kiyapasuan mayan sin suga, nangluyluy in tiyanum sabab bukun malawm in gamut niya.
7: In kaibanan binhi nahulug pa lupa tiyutubuan sin manga kasagbutan matunuk. Pagtubu sin manga binhi tiyalung sin manga sagbut matunuk, hangkan wala na namunga.
8: Ampa in kaibanan binhi nahulug pa lupa marayaw. Hangkan jimatu in tubu nila iban nagbunga marayaw. In bunga sin kaibanan sarang-sarang in taud, in kaibanan mataud, ampa in kaibanan landu tuud mataud.
9: Mahuli dayn duun, laung hi sa, Na, sasuku sin kamu nakarungug, dunguga niyu tuud in biyayta ku yan kaniyu!
10: Pagubus yadtu, nakag mayan in manga tau mataud, miyawn kaniya in hangpu tagduwa mulid niya iban sin kaibanan tau nakarungug sin nashat niya. Nangasubu sila bang unu in hti sin isturi diyalil niya.
11: Laung hi sa. In kamu yan kiyarihilan na ingat iban panghti pasal sin kahlan sin pamarinta sin Tuhan amu in bakas llibun dayn ha pikilan sin mnusiya. Sagawa in kaibanan tau dugaing sila dayn kaniyu. In katn hinashat ku kanila dalilun ku kaagi pa manga isturi malawm in maana niya.
12: Hangkan biya ha yan in pagnashat ku sabab biya na sin kiyasulat ha lawm Kitab, nagparman in Tuhan, amu agi,
: Minsan sila imaatud di sila makakita,
: minsan sila dimurungug di sila makahti,
: sabab bang sila makahti pindahun nila na in atay nila pa Tuhan ampa maampun in manga dusa nila.
13: Pagubus laung hi sa kanila, Mayta, wala niyu pa kiyahtihan in maana sin dalilan pasal sin tau nagtanum? Tantu bang niyu yan di kahtihan, na di niyu da isab kahtihan in kaibanan hinashat ku amu in dalilun ka kaagi.
14: Ha isturi diyalil ku, in tau nagtanum amuna in biya sapantun tau magpamahalayak sin Parman sin Tuhan.
15: In tau kaibanan nakarungug sin Bayta Marayaw pasal sin pamarinta sin Tuhan amuna in biya sapantun sin manga binhi iban sin dn labayan kiyahulugan nila. Pagdungug nila na mayan sin Bayta Marayaw, magty mawn in Saytan Puntukan umagaw dayn kanila sin hindu sin Bayta Marayaw.
16: Na, in kaibanan tau nakarungug sin Bayta Marayaw amuna in biya sapantun sin manga binhi iban sin lupa mabatu kiyahulugan nila. Pagdungug nila na mayan sin Bayta Marayaw magty nila tiyayma iban pagkg-kuyag nila.
17: Sagawa di maggamut in hindu sin Bayta Marayaw ha lawm atay nila, iban hangkaray da in tatasan nila. Hangkan bang sila datungan na kasusahan atawa kabinsanaan sabab sin pagtayma nila sin hindu sin Bayta Marayaw, na magty nila butawanan in pangandul nila ha Tuhan.
18: Ampa in kaibanan tau nakarungug sin Bayta Marayaw amuna in biya sapantun sin manga binhi iban sin lupa kiyahulugan nila amu in tiyutubuan sin manga sagbut matunuk. Diyungug nila in hindu sin Bayta Marayaw,
19: sagawa masi sila magsusa sin manga palihlan d ha dunya. Malabi ha atay nila in manga alta iban masi sila manapsu ha unu-unu katn. Na, hangkan maluppas sadja in karayawan makapabuntul sin kawl-piil nila, amu in makawa nila dayn ha hindu sin Bayta Marayaw. In sila yan biya da sapantun tiyanum di magbunga.
20: Sagawa in tau kaibanan nakarungug sin hindu sin Bayta Marayaw amuna in biya sapantun sin manga binhi iban sin lupa marayaw kiyahulugan nila. Diyungug nila in hindu sin Bayta Marayaw iban tiyayma nila. Hangkan sumng in dayaw sin kawl-piil nila. In kaibanan sarang-sarang in dayaw, in kaibanan isab dumayaw tuud ampa in kaibanan landu tuud dumayaw.
21: Pagubus, nangasubu hi sa, laung niya, Mayta, awn ka magd palitaan pa lawm bilik ubus ampa niya lukuban sin pastan atawa hibutang niya pa sawm kantil? Bukun ka subay niya hibutang in palitaan pa taas sin pagbubutangan palitaan?
22: Karna unu-unu in tiyatapuk tantu gumuwa da iban unu-unu in llibun tantu kaingatan da.
23: Na, sasuku sin kamu nakarungug, dunguga niyu tuud marayaw in biyayta ku yan kaniyu!
24: Laung pa isab hi sa, Pahpa niyu tuud marayaw pa lawm pamikil niyu in manga diyungug niyu yan. Sabab bang kamu matuyu tuud dumungug sin hindu, na sumng in panghti iban ingat niyu.
25: Karna hisiyu-siyu in dumungug tuud marayaw sngan sin Tuhan in panghti niya, sagawa hisiyu-siyu in di dumungug marayaw minsan in maniyu-tiyu kahtihan niya, mag da dayn kaniya.
26: Na laung hi sa, In hantang sin pamarinta sin Tuhan biya sapantun sin kahlan sin hambuuk tau nagtanum manga binhi ha uma niya.
27: Pagubus niya nagtanum, pasran niya na in manga binhi tumubu isa-isa niya. Himinang na siya sin manga hinang dugaing. Magsusng in adlaw, in manga binhi tiyanum niya tumubu iban sumulig isa-isa nila. Di niya kaingatan bang biya diin in pagtubu iban pagsulig sin manga binhi.
28: Pasal dayn ha lupa tumubu in manga binhi. Magjawm naa tagna, ampa magburus, ubus ampa magbunga.
29: Na, bang hinug na in manga bunga, mawn na magani in nagtanum sabab naabut na in musim sin pagani.
30: Laung pa isab hi sa, Unu in hikasali natu ha pamarinta sin Tuhan? Unu in hikadalil natu bat natu mapapata in kahantang sin pamarinta sin Tuhan?
31: In pamarinta sin Tuhan hikadalil taniyu pa hambuuk bigi sibi-sibi ini hikatanum,
32: Na di lumugay tumubu iban lumaggu tuud yan dayn ha katn jambangan. Dakula in manga sanga niya amu in katapuan iban kapagpugaran sin manga manuk-manuk.
33: Na, mataud ginisan dalilan biya ha yan in kiyaisturi hi sa bang siya nagnashat ha manga tau sin hindu sin Bayta Marayaw pasal sin pamarinta sin Tuhan. Dalilun niya kaagi in pagnashat niya ha ganta kahtihan sin manga tau.
34: Di siya magnashat ha manga tau bang bukun dalil kaagi. Sagawa bang siya dakuman iban sin manga hangpu tagduwa mulid niya in duun, pahtihun niya sila sin maana sin katn isturi diyalil niya.
35: Sakali himapun-hapun mayan sin adlaw da yadtu, laung niya ha manga mulid niya, Sng kitaniyu umuntas pa hansipak hunasan.
36: Na, ming na sila dayn ha manga tau mataud. Simakat na in manga mulid hi sa pa kumpit asibi, lgi in hi sa asal duun na naglilingkud. Na, diy nila na siya timulak. Awn da isab kaibanan kumpit asibi dimungan timulak kanila.
37: Paguntas nila, bukun malugay himuyup in hangin makusug iban nagalun na. Nagsimpuwak in alun pa lawm kumpit nila iban agun-agun na mahipu sin tubig in kumpit.
38: In hi sa didtu ha buli sin kumpit natutg iban sin pagan niya. Biyati siya sin manga mulid niya, laung nila, Tuwan, di ka kaw magparuli minsan kitaniyu maabut na mapatay?
39: Na, nagbangun hi sa ampa niya diyaak piyahundung in hangin. Laung niya, Hundung kaw! iban laung niya ha alun, Linaw kaw! Na saruun-duun himundung in hangin iban liminaw tuud in dagat.
40: Laung hi sa kanila, Mayta kamu miyuga tuud? Mayta, masi pa wayruun pangandul niyu pa Tuhan?
41: Na, nahaylan tuud in manga mulid hi sa. Laung nila pakaniya-pakaniya, Hisiyu baha tuud in tau ini? Minsan in hangin iban alun magkahagad kaniya!