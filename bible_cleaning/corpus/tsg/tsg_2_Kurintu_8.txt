1: Na, bihaun manga taymanghud namu, kabayaan namu hipaingat kaniyu in guwaan sin tulung-tabang sin Tuhan ha manga jamaa Almasihin didtu ha hula Makidun.
2: Sabab minsan sila diyatungan kasigpitan dakula panulay-sulay sin man nila, di da kaliyuhan in kakuyagan nila, hangkan minsan landu in kamiskinan nila masi-masi wayruun pagg nila dumihil tabang ha manga pagkahi nila Almasihin magkagunahan.
3: Aku na tuud ini in saksi sin tuyu nila dumihil sin pila-pila na kagausan nila, iban minsan labi pa dayn ha kagausan nila. Iban dayn ha tulus-ihilas sin atay nila.
4: Nangayu tuud sila kmu bang mn sila dihilan palsukuan tumabang ha pagkahi natu suku sin Tuhan didtu ha hula Yahudiya.
5: Wala tuud kami nagniyat sin bihdtu in dayaw sin tabang nila, sabab bukun sadja isab sn in tabang nila, sagawa in labi awla na tuud muna-muna biyugsu nila in baran nila pa Tuhan Panghu taniyu. Pagubus ampa nila iyaagad tuud in unu-unu kabayaan namu, sabab amuna in kabayaan sin Tuhan kanila.
6: Marayaw tuud in nahinang sin manga tau yan, hangkan napikil namu marayaw bang kamu tumalus sin hinang niyu magdihil tutulungan ha manga pagkahi niyu magkagunahan. Manjari, pagga in hi Titus, amu in timagna sin hinang niyu yan, diyaak namu siya palanjalun niya in pagtabang niya kaniyu, ha supaya matalus in pagdihil niyu tutulungan, amu in hinang guwa dayn ha kasi-lasa.
7: Asal in kamu yan di kaliyuhan ha manga hinang karayawan katn. Mahugut in man niyu, mapanday kamu maghimumngan, jukup in ingat niyu. Matuyu tuud kamu tumabang ha pagkahi niyu iban landu tuud in kasi-lasa niyu kmu. Na, hangkan in kabayaan namu di tuud isab kaliyuhan in dayaw niyu magdihil tutulungan amu in hinang guwa dayn ha kasi-lasa.
8: Malayngkan, ayaw kamu magpikil sin in bichara ku yan uldin kaniyu. Bukun tuud, sagawa, suysuyan ta kamu sin tuyu sin manga tau Makidun magmura ha supaya niyu singuran, ampa dayn didtu mapakita niyu isab kmu bang bunnal in kasi-lasa niyu ha manga pagkahi niyu.
9: Karna kiyaiingatan niyu na bang biya diin in dayaw sin tulung-tabang sin Panghu natu sa Almasi. In siya asal jukup ha daya unu-unu katn, sagawa dayn ha pasal niyu, binn niya in daya niya ha surga, atas niya nimanam sin parasahan sin hambuuk mnusiya miskin, ha supaya in kamu dihilan palsukuan sin daya sabunnal naug dayn kaniya, amu in daya tumatas salama-lama.
10: Na, ini in hikahulug ku pikilan kaniyu. Marayaw tuud hity niyu in tiyagnaan niyu hnang sin tahun limabay yaun. Kamu tuud in nakauna dayn ha katn nagtagna dumihil tutulungan ha manga pagkahi niyu ha lawm kasigpitan. Iban kamu in nakatagna nagpikil sin pagdihil tutulungan ini.
11: Na, hangkan lanjalan niyu tuud yan sampay niyu matalus in hinang yan. Subay in tuyu niyu tumalus sin hinang yan, biya da isab sin tuyu niyu tagna nagparu ha yan. Iban in pagdihil niyu isab tutulungan, subay ha tungud sin kagausan niyu.
12: Sabab bang niyu tuyuan magdihil dayn ha tulus-ihilas sin atay niyu taymaun sin Tuhan in dhil niyu bang mn niyu kagausan da. Way kamu isab diyaak magdihil sin wayruun duun kaniyu.
1314: Iban bukun in maksud sin pagpangayu tutulungan ini, bat dihilan ta kamu kasigpitan, ha supaya sumannyang in manga kaibanan. Sagawa, pagga kamu isab labi-labihan ha bihaun, na tp da isab tumabang kamu ha manga kiyasisigpitan. Sakali in kamu amu in labi-labihan bihaun, bang maabut na in waktu, in kamu kulang-kabus, sumubli sila tumabang kaniyu. Na, dayn ha bihdtu sibu-sibu da kamu nagtulung-tiyulungi.
15: Biya da isab sin kiyabayta ha Kitab Awal Jaman amu agi,
: In tau nakatipun mataud kakaun, wayruun labi makapin kaniya, ampa in tau hangkatiyu in natipun, wayruun kulang kaniya.
16: Magsarang-sukul kami pa Tuhan nakarihil siya pikilan kan Titus ha supaya siya matuyu tumabang kaniyu biya da isab sin tuyu namu.
17: Landu tuud in baya niya tumabang kaniyu, sabab iyasubu namu mayan siya bang siya mabaya mawn kaniyu, magty siya timangu. Iban dayn ha kg-baya niya tuud in pagkawn niya kaniyu.
18: Paagarun namu da isab kan Titus in hambuuk taymanghud taniyu, amu in piyagaaddatan tuud sin manga jamaa Almasihin ha kahulaan katn, sabab sin pagnashat niya sin Bayta Marayaw.
19: Iban siya da isab in nap sin manga jamaa Almasihin naraak magiban kmu tumulak pakain-pakain magd sin manga tutulungan pa manga taymanghud kiyasisigpitan ha hula Yahudiya. Biya ha yan in hinang namu ha supaya lagguun sin manga tau in Panghu taniyu iban ha supaya da isab mapakita in tuyu namu tumabang ha manga tau.
20: Iyaayaran namu tuud marayaw in sn tutulungan mataud ini, ha supaya di kami mabichara pa mang sin manga tau ha pasal ini.
21: In maksud namu ini wayruun dugaing dayn sin huminang sin unu-unu mabuntul, bukun sadja ha pangatud sin Tuhan, sagawa sampay na ha pangatud sin manga mnusiya.
22: Na, hangkan paagarun namu in hambuuk taymanghud taniyu ini magiban kanda Titus. In siya ini nakamataud namu na kiyasulayan in tuyu niya ha katn hinang niya. Luba na ha bihaun labi na tuud in tuyu niya, sabab di siya magduwa-ruwa pikilan ha pasal niyu.
23: Na, in biya pasal hi Titus, in siya yan iban ku, amu in tumabang kku maghulas-sangsa kaniyu. Ampa in manga taymanghud taniyu kaibanan amu in magiban kan Titus, in sila yan manga wakil dayn ha manga jamaa Almasihin. In hinang nila yan dumihil kalagguan ha Almasi.
24: Bang sila dumatung na mawn kaniyu, pakitaan niyu kanila in kasi-lasa niyu kanila, ha supaya matantu sin manga jamaa Almasihin katn in lasa niyu bunnal, iban bunnal da isab in pagbantug namu pasal niyu.