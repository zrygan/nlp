1: In kabayaan ku hipahti kaniyu in kahlan ini, makajari da isab hidalil ha tau nagpusaka alta ha anak niya. Sawpama awn bata, anak tunggalan, miyatay in ama niya. In alta katn kiyabn kaniya. Sagawa minsan in alta katn kaniya, ha tarkala bata pa siya, di pa siya makapaglimaya sin baran niya.
2: Ha salugay niya bata pa, ha babaan pa siya sin manga tau magipat kaniya iban magparuli sin alta niya sampay maabut niya in umul amu in ha gantaan sin ama niya matp na siya kumaput sin alta niya.
3: Damikkiyan, in kitaniyu ha waktu wala pa kitaniyu nagparachaya ha Almasi, biya da isab kitaniyu manga bata, amu in di pa makapaglimaya sin baran natu, sabab in kitaniyu ha lawm likusan sin sara agama.
4: Sagawa naabut mayan in waktu kiyaganta sin Tuhan, piyalahil niya na mari pa dunya in Anak niya, nanjari hambuuk mnusiya piyaganak sin hambuuk babai. Piyaganak siya hambuuk Yahudi iban iyagad niya in daakan sin sara agama sin manga Yahudi,
5: ha supaya niya mapuas in manga tau amu in biya hantang nakalabusu ha lawm likusan sin sara agama, iban ha supaya isab in manga tau itungun na sin Tuhan manga anak niya.
6: In tanda sin in kamu tung na sin Tuhan manga anak niya, piyatulunan niya kitaniyu sin R niya amu in yaun ha Anak niya hi sa Almasi. Hangkan pagga hiyp na sin R in lawm atay natu makatawag na kitaniyu Ama ha Tuhan.
7: Na, hangkan bihaun bukun na kamu biya hantang pun subay magad sin katn daakan sin sara agama, sagawa in kamu nahinang na manga anak sin Tuhan. Lgi pagga kamu nahinang na anak sin Tuhan hirihil niya kaniyu in unu-unu katn kiyasuku niya ha manga anak niya.
8: Sin nakauna, ha waktu wala niyu pa kiyaingatan in Tuhan, in kamu nababanyaga sin manga tuhan-tuhan, amu in naawn sadja dayn ha bunga-pikilan sin tau.
9: Sagawa bihaun kaingatan niyu mayan in Tuhan atawa bang paamuhun kla mayan kamu sin Tuhan suku niya na, mayta kamu mabaya magad magbalik ha manga addat iban panghindu sin timpu nakauna, sin way da ps iban di makatabang kaniyu? Mayta, mabaya na isab kamu mahinang magbalik biya hantang banyaga ha lawm likusan sin sara agama?
10: In tiyutuyuan niyu hinangun, amu in magad sin manga addat pasal sin adlaw mulliya iban sin manga pagjamu hipagsabu sin manga bulan, sin manga musim iban patahunan, amu in daakan sin sara agama.
11: Masusa aku kaniyu yan! Maray htiku maluppas sadja in paghulas-sangsa ku nanghindu kaniyu.
12: Pangayuun ku kaniyu manga taymanghud ku, singuri niyu in hnang ku. Karna in aku ini nagparachaya mayan aku ha Almasi, di na aku mangandul ha pagagad ku sin manga daakan sin sara agama Yahudi. Hangkan bihaun biya na aku kaniyu, bukun Yahudi. In bichara ku ini bukun pasal sin awn unu-unu mang nahinang niyu kku.
13: Kiyaiingatan niyu sin hangkan ku napamahalayak tagna kaniyu in Bayta Marayaw pasal naantara aku duun kaniyu sabab nsakit aku.
14: Sagawa minsan in sakit ku nakarihil kahiluhalaan kaniyu, wala niyu aku kiyasumu atawa kiyabunsihan. Gm mayan iyupiksa niyu tuud aku marayaw, biya sin hantang pagupiksa niyu bang sawpama hambuuk malikat atawa baran hi sa Almasi in mkawn kaniyu.
15: Makuyag tuud kamu sin waktu duun aku kaniyu. Amu in pagiyanun bang awn dapat, minsan in mata niyu atas niyu lugitun hirihil kku, tanda sin paglasa niyu kku. Sagawa bihaun mayta baha kamu napinda?
16: Maray baha in kamu yan dimugal na kku, sabab sin biyaytaan ta kamu sin hindu kasabunnalan.
17: In manga tau amu in manghihindu kaniyu sin bukun kasabunnalan biya lupa magmasusa tuud kaniyu, sagawa in bunnal niya bukun karayawan niyu in ppikil nila. In kabayaan nila makalawak kamu dayn kku ha supaya sila na sadja in dungugun iban agarun niyu.
18: Na, wayruun ng sin pagbagay sin tau ktu bang bukun mang in maksud nila. Sagawa in kabayaan ku di mapinda in lasa niyu kku minsan aku duun atawa wala duun kaniyu.
19: In kamu yan biya na manga anak-apu kalasahan ku, hangkan in bugat sin kasusahan ku pasal niyu biya sapantun sin sakit kananaman sin hambuuk babai bang siya masuuk na umanak. Biya ha yan in pananaman ku ha salugay di pa kamu magmalilla ha Almasi ha supaya siya na in makapagbaya-baya kaniyu.
20: Sainagun ku mkawn aku kaniyu makapagbalharap, bat supaya kalu-kalu mapinda in pikilan ku ha pasal niyu, sabab di ku na kaingatan bang unu in hinangun ku kaniyu. Landu tuud in susa ku pasal niyu.
21: Na, in kamu amu in mabaya magad sin daakan sin sara agama piyanaug dayn kan Musa, kiyahtihan niyu da ka in bayta sin sara agama?
22: Amu agi sin sara agama, in hi Ibrahim taga anak duwa usug. In hambuuk, anak niya dayn ha babai pun, ampa in hambuuk, anak niya dayn ha babai bukun pun amu in asawa niya puun.
23: In anak niya dayn ha babai pun, piyaganak biya da isab sin paganak ha bata-bata katn. Sagawa in anak niya dayn ha asawa niya puun, amu babai bukun pun, piyaganak ha supaya maagad in kiyajanji sin Tuhan kan Ibrahim.
24: In duwa babai ini hikadalil ha aturan sin paljanjian nakauna iban sin aturan sin paljanjian bagu piyanaug sin Tuhan. Hi Hajal, amu in babai pun, amuna in biya sapantun sara agama sin paljanjian nakauna piyanaug mawn kan Musa duun ha Bd Turusina. Ampa in manga tau pagiyanun anak hi Hajal, amu in miyamagad sin daakan ini, biya sapantun nababanyaga sin sara agama ini.
25: In hi Hajal, amu in diyalil sara agama, piyanaug duun ha Bd Turusina ha hula Arab, hikadalil da isab ha manga tau Yahudi bihaun, amu in biya sapantun nababanyaga, sabab in sila miyamagad sin daakan sin sara agama.
26: Sumagawa in hi Sahara, in babai bukun pun iban sin anak niya, amuna in diyalil pa ktuniyu, amu in nangangandul ha Almasi. Sabab in kitaniyu limya dayn ha lawm likusan sin sara agama. Iban in kitaniyu raayat na sin Awrusalam Baytal Makdis sabunnal amu in ha lawm sulga.
27: In pasal sin dalil ini kiyasulat hi Nabi Isayas ha lawm Kitab, amu agi sin Tuhan,
: Pagkg-kuyag kaw in ikaw babai amu in wayruun anak!
: Pagkg-kuyag kaw iban pagkalang, in ikaw amu in wala nimanam sin sakit sin maganak.
: Karna labi mataud in manga anak mu dayn ha manga babai taga-bana!
28: Na, bihaun manga taymanghud ku, in kamu nahinang na manga anak sin Tuhan, sabab miyakbul niya na in janji niya. Biya da isab kan Isahak, piyaganak siya hi Sahara sabab miyakbul sin Tuhan in janji niya kan Ibrahim.
29: Sin masa nakauna yadtu, in anak hi Ibrahim, amu in piyaganak biya da sin paganak sin bata-bata katn, piyahunitan niya in taymanghud niya, amu in piyaganak dayn ha kusug sin kawasa sin R sin Tuhan. Damikkiyan in kitaniyu bihaun pahunitan da isab sin manga tau, amu in masi na mayan miyamagad ha sara agama sin aturan nakauna.
30: Sagawa kiyasulat ha lawm Kitab, amu agi, Bugitan in babai pun iban sin anak niya. Sabab in anak sin babai pun yan, wayruun bahagi niya sin alta sin ama niya. In katn alta suku sin anak dayn ha babai bukun pun.
31: Na, hangkan manga taymanghud ku, in kitaniyu bukun biya anak sin babai pun, sagawa in kitaniyu biya sin anak sin babai bukun pun.