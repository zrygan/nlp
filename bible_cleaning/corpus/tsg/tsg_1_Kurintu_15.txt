1: Na, bihaun manga taymanghud ku, hipatumtum ku kaniyu in Bayta Marayaw, amu in bakas piyagnashat ku kaniyu. In nashat ku yan bakas niyu na kiyahagad iban amuna yan in piyangamdusan sin man niyu.
2: In Bayta Marayaw amuna in makalappas kaniyu dayn ha murka, bang niyu pahpun da pa lawm atay niyu. Sagawa bang niyu isab di dungugun in nashat ku, hti niya wayruun da kapsan sin pagparachaya niyu.
3: Sabab kiyapasampay ku na kaniyu in hindu nakawa ku dayn ha Almasi, amu in hindu labi awla tuud kagunahan niyu. In kiyahindu ku kaniyu biya da isab sin kiyasulat ha lawm Kitab, sin in Almasi miyatay ha supaya kitaniyu mapuas dayn ha dusa.
4: In siya bakas na kiyubul, sagawa pagabut ty adlaw, nabuhi siya nagbalik biya da sin kiyasulat ha lawm Kitab.
5: Nagbangun mn siya dayn ha lawm paliyangan niya nagpanyata siya mawn kan Pitrus. Pagubus, nagpanyata na isab siya pa manga hangpu tagduwa kiyawakilan niya.
6: Pagpuas yadtu, nagpanyata na isab siya pa manga tau agad kaniya duun nagtitipun, awn labi limang gatus in taud nila. In kamatauran sin manga tau ini masi pa buhi sampay pa bihaun, sagawa in kaibanan miyatay na.
7: Pagubus yadtu, nagpanyata na isab siya kan Yakub, ampa pa manga katn kiyawakilan niya.
8: Mahuli tuud dayn ha katn, nagpanyata da isab siya kku, minsan in pagagad ku kaniya nagtagha sadja, biya sin sapantun bata-bata piyaganak bukun ha bulan niya. Di aku tpun pagpanyataan niya.
9: Karna ha katn kiyawakilan sin Almasi aku in mababa tuud. Di aku minsan tpun tawagun hambuuk kiyawakilan niya, sabab sin katn kangan nahinang ku ha manga Almasihin.
10: Daypara dakula in tulung-tabang kku sin Tuhan, hangkan aku nahinang kiyawakilan sin Almasi, iban nagbunga tuud isab in tulung-tabang niya kku. Karna, labi tuud in tuyu ku maghulas-sangsa ha Almasi dayn ha katn manga kiyawakilan. Sagawa in kasabunnalan niya, wala ku yan nahinang sin baran-baran ku, sa dayn ha tulung-tabang sin Tuhan kku.
11: Malayngkan, way g, minsan hisiyu in nagpatanyag sin Parman kaniyu, aku ka atawa sila, sabab sibu da tuud in piyagnashat namu kaniyu, amu in kiyahagad niyu.
12: Na, pagga in piyagnashat namu kaniyu pasal sin Almasi nabuhi siya nagbalik dayn ha kamatay, na, mayta in kaibanan kaniyu namung sin in manga patay di na mabuhi magbalik?
13: Bang sawpama bunnal in bichara nila yan, in hti niya, wala nabuhi nagbalik in Almasi, masi siya ha lawm kubul.
14: Iban bang sawpama in Almasi wala nabuhi nagbalik dayn ha kamatay, in hti niya, wayruun da kapsan sin pagnashat namu, iban wayruun tagaran tungbas sin man niyu.
15: Lgi biya nila da kami yan nagputing kami pasal sin Tuhan, sabab namayta kami kaniyu sin nabuhi nagbalik in Almasi. Sagawa bang bunnal in bayta nila, bat di na mabuhi magbalik in manga patay, na in hti niya, wala biyuhi nagbalik sin Tuhan in Almasi dayn ha kamatay.
16: Sabab bang sawpama di na mabuhi magbalik in manga patay, biya da kamu imiyan, in Almasi wala nabuhi nagbalik dayn ha kamatay.
17: Iban bang sawpama in Almasi wala nabuhi nagbalik, in hti niya, in pagman niyu wayruun da kapsan niya iban masi pa kamu ha lawm karusahan, wala naampun sin Tuhan.
18: Iban in hti niya da isab, in manga Almasihin miyatay, amu in nangandul ha Almasi, yadtu na ha lawm narka, sabab wayruun nakapuas kanila dayn ha karusahan nila bang bunnal in Almasi yadtu masi ha lawm kubul niya, wala nabuhi nagbalik.
19: Bang in huwat-huwat natu ha Almasi bat d sadja ha dunya, iban wayruun tagaran taniyu ha adlaw mahuli, na kitaniyu na ini in manga tau makaluuy-luuy tuud ha lawm dunya.
20: Sumagawa in kasabunnalan niya, in Almasi biyuhi nagbalik sin Tuhan, amu in paltandaan sin in katn Almasihin patay, buhiun da magbalik sin Tuhan ha adlaw mahuli.
21: In kamatay naawn, sabab sin dusa nahinang sin hambuuk tau, hi Apu Adam. Damikkiyan, naawn in kabuhi magbalik dayn ha kamatay sabab sin nahinang sin hambuuk tau, hi sa Almasi.
22: Asal in katn mnusiya mapatay, pasal in kitaniyu katn panubu hi Apu Adam. Damikkiyan, in kitaniyu katn buhiun da magbalik sin Tuhan bang kitaniyu suku sin Almasi nakapaghambuuk iban siya.
23: In Almasi, amuna in miyuna nabuhi nagbalik dayn ha katn. Ampa in sumunu, amuna in katn suku niya. Mabuhi sila magbalik ha waktu pagbalik niya mari pa dunya.
24: Na, pagubus yadtu, dumatung na in kahinapusan sin unu-unu katn kahlan ha lawm dunya. Hti, daugun na sin Almasi in katn taga kusug iban kawasa, amu in simusulang ha Tuhan. Pagubus, hiungsud na sin Almasi pa Tuhan, Ama niya, in katn unu-unu ha babaan sin kawasa niya.
25: Sagawa ha di pa dumatung in waktu yan, asal kiyaganta sin Tuhan in Almasi amu in makapagbaya ha unu-unu katn, sakainu di mapataalluk sin Tuhan in manga simusulang ha Almasi.
26: Na, bang niya maubus na daugun in katn, mauway na in kamatay dayn ha mnusiya. Hti niya, di na magkamatay in mnusiya.
27: Karna kiyasulat in Parman sin Tuhan ha lawm Kitab ha pasal sin kawasa sin Almasi, amu agi, In unu-unu katn kiyabutang sin Tuhan ha lawm pagbayaan sin Almasi. Sagawa kiyaiingatan natu isab, minsan in unu-unu katn ha lawm pagbayaan sin Almasi, in Tuhan bukun lamud, sabab siya in dimihil kawasa ha Almasi makapagbaya-baya ha unu-unu katn.
28: Malayngkan, bang maabut na in waktu tumaalluk na ha Almasi in katn simusulang kaniya, in siya baran niya, amu in Anak Tuhan, magpabutang isab ha babaan sin Tuhan, amu in nagbutang sin unu-unu katn ha lawm sin pagbayaan sin Almasi. Hti, in unu-unu katn tumaalluk na pa Tuhan.
29: Na, bicharahun ku isab magbalik kaniyu in pasal sin pagpabuhi magbalik ha manga patay. Biya na sin addat sin kaibanan tau, magpaligu sila ganti sin manga patay. Na, bang sawpama in manga patay di na mabuhi magbalik ha adlaw mahuli, unu in ps sin hinang nila yan? Tantu wayruun kapsan niya. Wayruun huwat-huwatun nila.
30: Iban in manga kami isab, mayta namu hipagtk in baran namu lumanggal sin unu-unu kapiligruhan dayn ha waktu pa waktu, bang wayruun huwat-huwat namu sin mabuhi da kami magbalik dayn ha kamatay ha adlaw mahuli?
31: Manga taymanghud ku, makuyag tuud aku sin in kitaniyu hangka-agaran ha lawman hi sa Almasi, amu in Panghu natu. Hangkan, baytaan ta kamu tuud sin kasabunnalan, sin in aku ini dayn ha waktu pa waktu ha lawm sadja kapiligruhan, agun-agun na matay.
32: Biya na sin kiyalabayan ku ha dira Ipisus, nimanam aku kabinsanaan ha lawm lima sin manga tau jahulaka, amu in biya sapantun manga sattuwa talun. Na, magunu aku sumandal sin manga kabinsanaan biya ha yan, bang ht karayawan d ha dunya in puhungun ku? Bang sawpama bunnal in manga patay di na mabuhi magbalik, marayaw pa puspusun natu na in paglami-lami natu d ha dunya. Sambatan sin magpamung,
: Magpakansub kitaniyu kumaun iban minum. Asal da kinsum-kunisa mapatay da kitaniyu.
33: Ayaw kamu magkahagad ha hindu yan mang, sabab In tau magagad iban sin tau mang, kalaminan sin addat mang.
34: Pabuntula niyu na in pamikil niyu, iban hundung na kamu maghinang sin kangan, Sabab baytaan ta kamu, awn pa kaibanan duun kaniyu in bukun agad ha Tuhan. Subay kamu masipug ha pasal yan!
35: Sagawa maray awn duun mangasubu kaniyu bang biya diin in kabuhi magbalik sin patay, iban bang biya diin in lupa sin ginhawa-baran nila.
36: Karupangan in pangasubu biya ha yan. Pikila niyu ba in binhi. Bang niyu hitanum pa lupa di sa yan tumubu bang di mahansul muna.
37: Iban bang magtanum bukun sa amu in asal na timutubu in hitanum, sagawa amu in binhi pa, binhi na ka sin py atawa unu-unu na binhi.
38: Asal giyaganta sin Tuhan dayn ha kahandak niya in dagbus sin tiyanum ginis-ginisan, bang biya diin in lupa amu in tumubu dayn ha binhi pakaniya-pakaniya.
39: Damikkiyan, in manga mnusiya iban manga ginisan sattuwa di magsibu-sibu in unud nila. Dugaing in unud sin mnusiya, dugaing in unud sin manga sattuwa, dugaing in unud sin manga manuk-manuk, iban dugaing in unud sin manga ista.
40: Damikkiyan da isab magdugaing in ginhawa-baran suku sin surga iban sin suku sin dunya. Dugaing in lingkat sin ginhawa-baran suku sin surga, iban sin lingkat sin ginhawa-baran suku sin dunya.
41: Minsan isab in suga, bulan iban manga bituun, di da magsibu in lingkat sin sahaya nila. Iban minsan in manga bituun, kaniya-kaniya in lingkat sin sahaya nila.
42: Na, biya ha yan in hantang sin ginhawa-baran sin manga patay bang mabuhi na magbalik. Bang in patay hikubul na, in ginhawa-baran niya mahalu na, sarta kumang na, sa, bang in patay mabuhi na magbalik, sumangun na siya sin ginhawa-baran amu in di na magkang kasaumulan.
43: Bang in patay hikakubul na, in ginhawa-baran niya kumang na in lupa iban wayruun na kusug niya. Sagawa bang mabuhi na magbalik, sumangun na siya sin ginhawa-baran malingkat iban makusug tuud.
44: Bang in tau mapatay na, in ginhawa-baran niya sin d siya ha dunya, amuna in hikubul, sagawa bang siya mabuhi na magbalik, sumangun na siya sin ginhawa-baran, amu in matp humula ha surga.
: Hti niya dugaing in ginhawa-baran sin tau ha salugay niya d ha dunya, dugaing isab bang siya didtu na ha surga.
45: Karna in Parman ha lawm Kitab, amu agi, In hi Adam hambuuk mnusiya, piyapanjari sin Tuhan taga kabuhi. Sumagawa hi sa amu in pagtawagun Adam ha ulihan, labi dayn kaniya, sabab siya in makarihil kabuhi salama-lama didtu ha surga.
46: Biya da ha ini in kajari niya. In mnusiya dhilan na muna sin Tuhan ginhawa-baran, amu in matp humula d ha dunya. Pagubus ampa niya dihilan sin ginhawa-baran, amu in matp humula didtu ha surga.
47: In Adam nakauna, piyapanjari sin Tuhan dayn ha lupa kiyumpul. Ampa in Adam ha ulihan, piyalahil sin Tuhan mari pa dunya dayn ha surga.
48: In katntan tau piyaganak d ha dunya, simupu da ha hambuuk tau yadtu amu in piyapanjari sin Tuhan kiyumpul dayn ha lupa, sagawa in kitaniyu sasuku sin awn kasngan makapasurga, in supuhan taniyu amuna hi sa, amu in limahil mari pa dunya dayn ha surga.
49: Na, ha salugay natu d ha dunya, simasangun kitaniyu sin ginhawa-baran biya sin ginhawa-baran sin tau piyapanjari sin Tuhan dayn ha lupa, sagawa ha waktu susngun, sumangun na kitaniyu sin ginhawa-baran biya sin ginhawa-baran hi sa amu in bakas limahil dayn ha surga.
50: Na, manga taymanghud ku, biya ha ini in htihan sin bichara ku yan. In ginhawa-baran natu ini bihaun, di makajari humula ha surga, amu in hulaan sin Tuhan, sabab in ginhawa-baran natu ini magkamatay iban mahalu. Di yan mabuhi kasaumulan.
5152: Dunguga niyu in bichara ku ini, amu in palihlan iyampa hipaingat kaniyu sin Tuhan ha bihaun. Hisiyu-siyu ktuniyu agad kan sa, in abutan buhi ha pagbalik mari sin Almasi pa dunya di makalabay kamatay, sagawa paghuyup sin sangkakala amu in ha ulihan tuud, saruun-duun hangka-pillaw mata da, magty mapinda in ginhawa-baran taniyu katn. Karna paghuyup sin sangkakala, in manga patay, mabuhi na magbalik sarta sumangun na sin ginhawa-baran, amu in tumatas sampay pa kasaumulan. Mapinda in ginhawa-baran natu katn.
53: Sabab in ginhawa-baran suku sin dunya subay pindahan pa ginhawa-baran suku sin surga. In ginhawa-baran magkamatay subay pindahan pa ginhawa-baran di magkamatay.
54: Na, bang in ginhawa-baran suku sin dunya, mapinda na pa ginhawa-baran suku sin surga, iban in ginhawa-baran amu in magkamatay, mapinda na pa ginhawa-baran di magkamatay, na, mabunnal na in kiyasulat ha lawm Kitab, amu agi,
: Wayruun na kamatay dumatung pa mnusiya karna pauwayun na tuud sin Tuhan.
55: Nauway na in buga taniyu mapatay.
: Nauway na in kabinsanaan kumugdan ktu pasal sin kamatay.
56: Na, hangkan mabuga in mnusiya mapatay, sabab kaingatan nila numanam sila kasiksaan tungbas sin manga dusa nahinang nila. Iban in sabab hangkan in tau magdusa dihilan kasiksaan, sabab in dusa, amuna in langgal sara sin Tuhan.
57: Sumagawa magsarang-sukul kitaniyu pa Tuhan. Karna dayn ha sabab sin nahinang sin Panghu natu sa Almasi, di na kitaniyu mabuga mapatay, sabab piyuas niya na kitaniyu dayn ha manga dusa nahinang natu.
58: Na, hangkan manga taymanghud ku kalasahan, pakusuga iban pahuguta niyu in pangandul niyu ha Panghu natu sa Almasi. Pagtuyu tuud kamu maghulas-sangsa kaniya, sabab biya na sin kiyaiingatan natu, in unu-unu hinang natu sabab-karna sin Almasi, awn sadja kapsan niya.