1: Por ultimo, maga hermano, ta pidi came con ustedes reza para canamon, para el mensaje del Seor ay man calayat pronto y ay recibi honor, como ya sucede con ustedes.
2: Reza tamen para Dios ay salva canamon na mano del maga gente malo y del maga contrario, cay hende todo el maga gente ta cree el di amon mensaje.
3: Pero fiel gayot el Seor, y ay hace le con ustedes fuerte y ay proteje le con ustedes contra con Satanas.
4: Tiene came confianza con ustedes, y ese confianza ta dale el Seor canamon. Tiene came confianza que ustedes ta hace y ay continua hace todo el maga cosas ta manda came con ustedes.
5: Ojala que el Seor ay diriji con ustedes para puede entende mas del amor de Dios, y para puede tene paciencia igual con el paciencia di Jesucristo.
6: Maga hermano, ahora ta manda came con ustedes con el autoridad que el Seor Jesucristo ya dale canamon, que ay desaleja ustedes masquin con quien creyente ta vivi vida de plojo y hende ta sigui el maga enseanza que ta ensea came con ustedes.
7: Ustedes mismo sabe si paquemodo ustedes debe sigui el di amon ejemplo. Nuay came vivi entre ustedes sin hacer trabajo.
8: Nuay came come el comida del maga gente sin pagar. Sino came ya trabaja gayot dia y noche, y ya man bacucu came de trabajar, para no came sirvi de carga ni con ningunos di ustedes.
9: Puede man era came pidi mantencion con ustedes, cay tiene man came derecho cay ta hace came el trabajo del Seor, pero quiere came dale mira con ustedes buen ejemplo si paquemodo ustedes debe trabaja para busca la vida.
10: Masquin talli pa came junto con ustedes, ya dale came este orden, que si algunos no quiere trabaja, no dale come con ele.
11: Ta habla came ansina cay ya oi came que tiene dao di ustedes ta vivi vida de plojo, no quiere trabaja, y ta mete lang na vida de otros.
12: Ahora, con ese clase de gente, ta manda y ta adverti came con el autoridad que ya dale el Seor Jesucristo canamon, que trabaja sila con tranquilidad para busca la vida y para vivi enbuenamente.
13: Maga hermano, no kita cansa ni perde animo de hacer maga cosas bueno.
14: Si algunos hende ta obedece si cosa came ta manda aqui na este carta, seala con ese gente y evita con ese, para tene le huya.
15: Pero no tamen trata con ele como enemigo, sino dale con ele consejo como un hermano.
16: Ojala que el Seor con quien ta sale paz, ay dale paz con ustedes siempre, masquin cosa pa ay pasa. Y ojala que el Seor ay esta tamen siempre junto con ustedes.
17: Yo si Pablo, quien ta escribi gane este despidida con mi mismo mano, para sabe ustedes que yo gayot ta envia este carta. Ansina yo siempre si ta escribi.
18: Ojala que ustedes alli ay tene el gran favor del di aton Seor Jesucristo.