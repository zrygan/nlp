1: Makarahan am macita ko o apat a ka tinsi a madaday do ngoso no palipalanginan a somengseng do yapwan no meykapat a pagpag a kaji na makaligligisi so yanan no karawan a kano awa kano kayokayo.
2: Macita ko o asa ka tinsi apo do daddan no araw a meypinan so akmey ipadedket a yongkad ni Ama ta do to a amlolos a tomawag do nipanta na ni Ama ta do to so oyowyat a papat a ka tinsi a tey mowyat a to rana mapeykaraherahet so karawan a kano awa.
3: Maniring am, Ji nyo peykaraherahet o karawan a kano awa kano kayokayo. Pananalahen nyo pa yamen a mapadket do zozogwan no lamlamsoy ni Ama ta do to so itovil namen jira.
4: O nimamizing ko pa am o nipadketan do iteytetngehan da no Isedi a tao am yamyan so ikakapatan da ranaw so ikalima da zivo no ikadwa da latos 144,000 no tao.
5: O nipadketan do iteytetngehan da ni Yoda am o kakarwan sira ranaw so ikakarwan na zivo 12,000. O iteytetngehan ni Dipen am kakarwan sira ranaw so ikakarwan na zivo 12,000. O iteytetngehan ni Cyate am kakarwan sira ranaw so ikakarwan na zivo 12,000.
6: O iteytetngehan ni Asiar am kakarwan sira ranaw so ikakarwan na zivo 12,000. O iteytetngehan ni Navotadi am kakarwan sira ranaw so ikakarwan na zivo 12,000. O iteytetngehan ni Manase am kakarwan sira ranaw so ikakarwan na zivo 12,000.
7: O iteytetngehan ni Simoyang am kakarwan sira ranaw so ikakarwan na zivo 12,000. O iteytetngehan ni Diwey am kakarwan sira ranaw so ikakarwan na zivo 12,000. O iteytetngehan ni Isacya am kakarwan sira ranaw so ikakarwan na zivo 12,000.
8: O iteytetngehan ni Sipolon am kakarwan sira ranaw so ikakarwan na zivo 12,000. O iteytetngehan ni Yoseyvo am kakarwan sira ranaw so ikakarwan na zivo 12,000. O iteytetngehan ni Penyaming am kakarwan sira ranaw so ikakarwan na zivo 12,000.
9: Karahan am makacita ko so aro a tao am jyavilangi sira rana apo do peycyamahamahatawan na kano meykataretarek so ciriciring a meytatanek do sazapen no lilisnan a kano Kagling. Meyyayob sira so malavang a magorogod a meypinan so voovoong.
10: Maniring sira amlololos am, Isaray ta si Ama ta do to a omlisna do lilisnan a kano Kagling, ta sira o mapatazadang jyaten.
11: Mamimin o tinsi a meytatanek do livolivon no lilisnan a kano kamanrarakehan a kano apat a ka omalalam a kapeylilitod da do sazapen no lilisnan a omraralay ni Ama ta do to.
12: Maniring sira am, Amin. Inaoy no si omaing jimo mo Ama do to o sarasaray a kano azwazway a kano teneteneng a kano keynakman a kano oyowyat a mangay do kaidan no karawan! Amin!
13: Maniring o asa ka rarakeh do aro a kamanrarakehan jyaken am, Sino sira o yameyyayob so yamalavang a magorogod ang. Do wanjin da kapwan nira ang.
14: Maniring ko am, Imo o makateneng jya. Maniring jyaken am, Sira rana am nimasapa da o rako a alalaw da no kakwa. Sira rana am nioyasan da no rala no Kagling o ayob da. So na ikalalavang rana no ayob da.
15: Ori o da ipeytatanek do sazapen no lilisnan ni Ama ta do to a yamahap so vazay na no yamaraw a kano mahep do panaralayan a mangay na apzatan ni Ama ta do to.
16: So ji da ranakcini a ji da rana awawi a kaji da rana dangdangan no araw a kano yazidangdang na.
17: Ta peyveyveknen na sira no meytatanek do sazapen no lilisnan a Kagling a kapangonong na nira yangay do atbodan no ranom a yakapwan no to meyyonong a ikavyay no pahad da. So ikanoyong ni Ama ta do to a omlinas do kaoo da.