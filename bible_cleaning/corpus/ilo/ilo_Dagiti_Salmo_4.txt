1: Ipangagnak kadi, O Dios, no umawagak!
: Sika a mangsalaknib kaniak.
: Tinulongannak idi nariribukak.
: Kaasiannak ket ipangagmo toy kararag!
2: Dakayo a tattao, kaano ti panagsardengyo a manglalais kaniak?
: Kasano ti kabayag nga ayatenyo ti awan serserbina
: ket ipamaysayo ti ulbod ken panangallilaw?
3: Laglagipenyo a pinili ti Apo dagiti nalinteg a maipaay kenkuana,
: ket denggennak no awagak.
4: Agbutengkayo ket dikay agbasol;
: panunotenyo a naimbag daytoy a sao,
: no agiddakayo a naulimek iti katreyo.
5: Idatonyo dagiti rumbeng a daton
: ket agtalekkayo kenkuana.
6: Adu ti agkuna iti kararagda,
: Yad-adum koma ti bendisionmi!
: O Apo , maasika kadi kadakami!
7: Ngem ti rag-o nga intedmo kaniak,
: dakdakkel nga adayo ngem ti rag-o dagiti aduan pagay ken arak.
8: Apaman nga agiddaak, makaturogak a sitatalna;
: ta sika laeng, O Apo , ti mangted iti natalged nga inana.