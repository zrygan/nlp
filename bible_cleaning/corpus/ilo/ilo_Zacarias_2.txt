1: Iti sabali a parmata, nakitak ti maysa a lalaki a siiiggem iti lubid a pagrukod.
2: Papanam? sinaludsodko. Insungbatna nga inna rukoden ti Jerusalem tapno maammoanna ti kalawana.
3: Nakitak nga immaddang ti sabali nga anghel ti nangsabat kenkuana.
4: Kinuna ti umuna nga anghel iti sabali nga anghel, Agtarayka a mapan iti dayta nga agtutubo a siiiggem iti pagrukod. Ibagam kenkuana nga adunto unay ti tao ken baka iti Jerusalem ket saanton a mabakudan ti siudad.
5: Inkari ti Apo nga isunto ti agbalin nga apuy a bakud a mangsalaknib iti siudad ken agnaed sadiay iti amin a dayagna.
67: Kinuna ti Apo kadagiti tattaona, Inwarawarakayo iti amin a suli ti lubong. Ngem ita, dakayo a napagtalaw a kas balud, aglibaskayo iti Babilonia ket agsublikayo iti Jerusalem.
8: Siasinoman a mangkabil kadakayo, kabilenna ti kapatgan kaniak.
: Ngarud, inted kaniak ti Apo a Mannakabalin-amin daytoy a mensahe sanak imbaon kadagiti nasion a nangsamsam kadagiti sanikua dagiti tattaona ket imbagak
9: Ti Apo a mismo ti manggubat kadakayo, ket samsamandakayto dagiti tattao a nagserbi idi nga adipenyo.
: Inton mapasamak daytoy, maammoanto ti amin nga imbaonnak ti Apo a Mannakabalin-amin.
10: Kinuna ti Apo , Ikantayo ti ragsakyo, dakayo a tattao ti Jerusalem. Umayak makipagnaed kadakayo.
11: Iti dayta a tiempo, adunto a nasion ti kumamang iti Apo ket agbalindanto a tattaona. Makipagnaedto kadakayo, ket maammoanyonto nga imbaonnak kadakayo.
12: Agbalinto manen ti Juda a naisangsangayan a kukua ti Apo iti nasagradoan a daga. Agbalinto met ti Jerusalem a siudad nga ipangpangrunana unay.
13: Agulimekkay amin iti imatang ti Apo , ta umay kadatayo manipud iti nasantoan a pagnaedanna.