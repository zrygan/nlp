12: Job, ipagarupmo aya a nalintegka?
: Kunam, Awan basolko iti imatang ti Dios.
3: Ken saludsodem kenkuana, Kasano a maseknanka iti basolko?
: Adda kadi magunggonak iti diak panagbasol?
4: Kastoy ti maisungbatko kenka ken kadagiti gagayyemmo
5: Kitaem ti tangatang!
: Kitaem ti kangato dagiti ulep!
6: No agbasolka, saan a madangran ti Dios.
: Awan pakaan-anoanna no adu ti labsingmo.
7: Matulongam kadi ti Dios no nalintegka?
: Awan ti pakasapulan ti Dios kenka.
8: No agbasolka ti laeng padam a tao ti agsagaba;
: iti panagaramidmo iti naimbag, makatulongka kenkuana.
9: Agasug dagiti tattao no maidadanesda,
: umawagda iti mangisalakan kadakuada.
10: Ngem saanda nga agkamang
: iti Dios a namarsua kadakuada,
: isu a mangted iti namnamada
: iti karigatan a tiempo ti panagbiagda.
11: Dida agkamang iti Dios a mamagsirib kadatayo;
: pagbalinennatayo a nasirsirib
: ngem iti animal wenno tumatayab.
12: Dumawatda iti tulong ngem awan ti pannakaipangagda,
: agsipud ta natangsit ken managdakdakesda.
13: Awan serserbi ti panagas-asugda;
: saan a talliawen wenno ipangag ida ti Dios a Mannakabalin-amin.
14: Job, kunam a dimo makita ti Dios;
: ngem aganuska, ta ti kasom naidatagen kenkuana.
15: Ipagarupmo a saan a mangdusa ti Dios
: ken dina ikaskaso ti basol.
16: Awan serserbi ti sarsaritaem;
: nalawag a dimo ammo ti sasawem.