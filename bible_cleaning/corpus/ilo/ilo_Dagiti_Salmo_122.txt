1: Naragsakanak idi kinunada kaniak,
: Intayo iti balay ti Apo !
2: Ket ita, addakamin ditoy nga agtatakder,
: iti las-ud dagiti ruangan ti Jerusalem.
3: Naisublin ti sigud a kasasaad ti siudad;
: nasayaat ti urnosna ken sangsangkamaysa.
4: Ditoy ti umayan dagiti tribu;
: wen, dagiti tribu ti Israel
: tapno agyamanda ken ni Yahweh
: kas imbilinna kadakuada.
5: Naipasdek ditoy dagiti trono dagiti ari
: a pangukomanda kadagiti tattaoda.
6: Idawdawatyo nga adda koma kappia iti Jerusalem
: Sapay koma ta rumang-ay dagiti agayat kenka!
7: Sapay koma ta adda kappia iti uneg dagiti bakudmo
: talged kadagiti bukodmo a palasio!
8: Gapu kadagiti kakabagiak ken gagayyemko,
: kunak iti Jerusalem, Sapay koma ta adda talnam!
9: Gapu iti balay ti Apo a Diostayo,
: ikarkararagko ti kinarang-aymo.