1: Idi agin-inanakami iti igid dagiti karayan ti Babilonia,
: nagsangitkami a nakalagip iti Sion.
2: Insab-itmi dagiti arpami
: kadagiti kayo a karawawe iti asideg.
3: Imbaga dagiti nangitalaw kadakami, Agkantakayo.
: Imbagada a ragragsakenmi ida a kunada,
: Kantaandakami iti kanta maipapan iti Sion.
4: Kasano a kantaenmi ti kanta ti Apo
: iti sabali a daga?
5: Magango koma toy makannawan nga ima
: no malipatanka, O Jerusalem!
6: Dumket koma ti dilak iti ngaresko,
: no saanka a malagip, O Jerusalem,
: no malipatanka nga alimpatok ti rag-ok.
7: Laglagipem kadi, O Apo , ti inaramid dagiti Edomita,
: idi pinarmekda ti Jerusalem.
: Laglagipem ti inulit-ulitda nga imbaga,
: Rebbaentayo agingga a dumaga!
8: Madadaelkanto, Babilonia,
: nagasat daydiay mangbales kenka
: gapu iti impalak-ammo kadakami.
9: Wen, nagasat daydiay mangrabsut
: kadagiti maladaga nga annakmo,
: ket itupakna ida iti bato!