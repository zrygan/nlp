1: Agari ti Apo ;
: nakawesan iti kinadaeg ken bileg.
: Naipasdek ti lubong
: a pulos a saan a magunggon.
2: Manipud un-unana, O Apo , natalgeden ti tronom;
: addakan sakbay ti panangrugi ti panawen.
3: Aguni dagiti yuyeng ti taaw, O Apo ,
: ngumato ti timekda ket agdaranudorda.
4: Agturay a kangatoan ti Apo sadi langit
: nabilbileg ngem ti daranudor ti baybay,
: naturturay ngem dagiti dalluyon ti taaw.
5: Agnanayon dagiti lintegmo, O Apo ,
: ket pudno a nasantoan ti balaymo,
: iti agnanayon nga awan inggana.