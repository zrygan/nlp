1: Apay a panggepen dagiti nasion ti umalsa?
: Apay nga agtutulagda iti awan serserbina?
2: Agtutulag nga agmaymaysa dagiti agtuturayda
: busorenda ti Apo , ken iti ari a pinilina.
3: Kunada, Lumapsuttayo iti panangiturayda,
: duprakentayo ti pannakabalinda.
4: Iti tronona sadi langit, agkatawa ti Apo
: ket laisenna ti nakapuy a panggepda.
5: Makaunget a mangballaag kadakuada;
: butbutngenna ida iti pungtotna.
6: Kunana, Insaadko ti arik idiay Sion
: a nasantoan a turodko.
7: Kuna ti ari, Ipakaammok ti imbilin ti Apo .
: Kinunana kaniak, Sika ti anakko,
: Ita nga aldaw, nagbalinak nga amam.
8: Agkiddawka ket itedko amin a nasion kenka;
: kukuamto ti entero a daga.
9: Dadaelemto ida iti sarukod a landok,
: burakemto ida a kasla banga.
10: Ita, dakayo nga ar-ari, denggenyo ti ballaagko;
: dakayo a turayen ti lubong,
: adalenyo daytoy a sursuro
11: Agserbikayo a sibubuteng iti Apo ;
: sipipigergerkayo nga
12: agrukbab kenkuana
: amangan no sumged lattan ti pungtotna
: ket pukawennakayo.
: Nagasat dagiti amin nga agkamang kenkuana.