1: Nagasat dagiti agbuteng ken iti Apo ;
: wen, nagasat dagiti agbiag kas mayannurot iti pagayatanna.
2: Lak-amemto ti bunga ti nagbannogam,
: ket naragsak ken narang-aykanto.
3: Agbalinto ti asawam a kas nabunga nga ubas iti balaymo.
: Agbalinto met dagiti annakmo a kas kadagiti narukbos nga olibo iti likmut ti lamisaanmo.
4: Kastoyto ti pannakabendision ti tao
: nga agtulnog iti Apo .
5: Ikararagko a bendisionannaka koma ti Apo manipud Sion;
: makitam koma a narang-ay ti Jerusalem
: iti amin nga aldaw ti biagmo!
6: Napaut koma ti biagmo
: tapno makitam dagiti appokom!
: Adda koma talna iti Israel!