1: Isalakannak, O Apo ,
: ta awanen naimbag a tao;
: awanen ti masarakan a matalek a tao.
2: Agiinnulbodda iti maysa ken maysa;
: agpipinnatiray-okda, panaginkukuna amin a saoda.
3: Putdem, O Apo , dagiti naulbod a dila;
: dagiti napalangguad a ngiwat, rikpam ida!
4: Kunkunada, Babaen iti saomi, alaenmi ti kaykayatmi
: ket awan ti makapasardeng kadakami.
: Ibagami ti pagayatanmi
: ket awan ti makalapped kadakami.
5: Ngem itan, kuna ni Yahweh, umayak,
: ta mailupitlupit dagiti marigrigat;
: dagiti maidaddadanes nasaem ti asugda.
: Itdekto ti talged a tartarigagayanda.
6: Mapagtalkan ken napudno dagiti kari ni Yahweh,
: mayarig iti pirak a nagugoran iti namimpito.
78: Nagwarasen dagiti managdakdakes,
: ket tunggal maysa idaydayawna ti dakes
: Kanayon a salaknibannakami, O Apo ;
: taginayonennakami ket ikanawanakami kadagita a tattao.