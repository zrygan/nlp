1: Daytoy ti listaan dagiti ulo ti familia dagiti Israelita, ken dagiti papangulo ti kapuonan ken dagiti ofisialesda a nangimaton iti trabaho iti pagarian. Adda 24,000 a lallaki iti tunggal grupo nga ipanguloan ti maysa a kapitan. Makabulan ti panagserbi ti tunggal grupo iti makatawen.
215: Dagitoy dagiti kapitan ti tunggal bulan
: Umuna a bulan: ni Jasobeam nga anak ni Zabdiel kameng iti familia ni Perez iti tribu ti Juda.
: Maikadua a bulan: ni Dodai a kaputotan ni Ahohi. Ni Miklot ti sumaruno kenkuana iti saad.
: Maikatlo a bulan: ni Benaias nga anak ni Jehoyada a padi. Isu ti pangulo dagiti Agdindinamag a Tallopulo. Ni Amizzabad nga anakna ti simmukat kenkuana a kapitan daytoy a grupo.
: Maikapat a bulan: ni Asael a kabsat ni Joab. Ni Zebadias nga anakna ti simmukat kenkuana.
: Maikalima a bulan: ni Samut a kaputotan ni Isar.
: Maikanem a bulan: ni Ira nga anak ni Ikkes a taga-Tekoa.
: Maikapito a bulan: ni Helez nga Efraimita a taga-Pelon.
: Maikawalo a bulan: ni Sibbecai a nagtaud iti ili ti Husa. Kamkameng iti familia ni Zera iti tribu ni Juda.
: Maikasiam a bulan: ni Abiezer a taga-Anatot iti tribu ti Benjamin.
: Maika-10 a bulan: ni Maharai a taga-Netofa. Kamkameng iti kapuonan ni Zera.
: Maika-11 a bulan: ni Benaias a taga-Piraton iti tribu ti Efraim.
: Maika-12 a bulan: ni Heldai a taga-Netofa. Kaputotan ni Otniel.
1622: Daytoy ti listaan dagiti administrador dagiti tribu ti Israel
: Iti tribu ti Ruben: ni Eliazar nga anak ni Zikri;
: iti tribu ti Simeon: ni Sefatias nga anak ni Maaca;
: iti tribu ti Levi: ni Hasabias nga anak ni Kemuel;
: iti tribu ti Aaron: ni Zadok;
: iti tribu ti Juda: ni Eliu a maysa kadagiti kakabsat ni Ari David;
: iti tribu ti Issacar: ni Omri nga anak ni Micael;
: iti tribu ti Zebulon: ni Ismaias nga anak ni Abdias;
: iti tribu ti Neftali: ni Jeremot nga anak ni Azriel;
: iti tribu ti Efraim: ni Hosea nga anak ni Azazias;
: iti tribu ti Akinlaud a Manases: ni Joel nga anak ni Pedaias;
: iti tribu ti Akindaya a Manases: ni Iddo nga anak ni Zacarias;
: iti tribu ti Benjamin: ni Jaasiel nga anak ni Abner;
: iti tribu ti Dan: ni Azarel nga anak ni Jeroham.
23: Saan nga inraman ni Ari David iti sensus dagiti tattao nga awan pay 20 a tawenna agsipud ta inkari ni Yahweh a paaduenna dagiti Israelita a kas iti kaadu dagiti bituen.
24: Inrugi ni Joab nga anak ni Sarvia ti nagsensus ngem dina nalpas. Dinusa ti Dios ti Israel gapu iti daytoy a sensus, ket saan a nailanad ti naan-anay a bilang dagiti nasensus iti pakasaritaan ti panagturay ni Ari David.
2531: Daytoy ti listaan dagiti mayordomo iti sanikua ti ari
: Balay a pagidulinan iti palasio: ni Asmabet nga anak ni Adiel;
: balay a pagidulinan iti away: ni Jonatan nga anak ni Uzzias;
: trabaho iti talon: ni Ezri nga anak ni Kelub;
: dagiti kaubasan: ni Simei a taga-Rama;
: dagiti pagidulinan iti arak: ni Zabdi a taga-Sefam;
: dagiti kayo nga olibo ken sikamoro iti akinlaud nga arsadan ti turod: ni Baal Hanan a taga-Geder;
: pagidulinan iti lana ti olibo: ni Joas;
: dagiti baka iti tanap ti Saron: ni Sitrai a taga-Saron;
: dagiti baka kadagiti tanap: ni Safat nga anak ni Adlai;
: dagiti kamelio: ni Obil nga Ismaelita;
: dagiti asno: ni Jedeyas a taga-Meronot;
: dagiti karnero ken kalding: ni Jaziz a taga-Hagar.
32: Masirib ken nalaing a mammagbaga ni Jonatan nga uliteg ni David. Isuda ken ni Jehiel nga anak ni Hacmoni ti akin-annong iti panagadal dagiti annak ti ari.
33: Ni Ahitofel ti mammagbaga iti ari. Ni Husai nga Arkita ti gayyem ken mangbalbalakad iti ari.
34: Kalpasan ti ipapatay ni Ahitofel, simmukat iti saadna da Abiatar ken Jehoyada nga anak ni Benaias. Ni Joab ti kapitan ti armada ti ari.