1: O Apo , lagipem kadi ni David,
: ken ti amin a sinagabana.
2: Lagipem met, O Apo , ti inkarina,
: ti kari a sinapataanna kenka,
: a Mannakabalin a Dios ni Jacob
3: Saanakto nga agawid wenno mapan iti iddak;
4: saanak nga aginana, diak ikidem dagiti matak,
5: agingga a maipaayak iti lugar ti Apo ,
: iti pagnaedan ti Mannakabalin a Dios ni Jacob.
6: Iti Efrata, nadamagmi ti maipapan iti Lakasa ti Tulag,
: ket nasarakanmi kadagiti tantanap ti Jearim.
7: Kinunami, Intayo iti balay ti Apo ,
: agdaydayawtayo iti sakaanan ti tronona!
8: Umayka iti Templo, O Apo ,
: agraman ti Lakasa a simbolo ti bilegmo
: ket agyanka ditoy iti agnanayon awan inggana.
9: Aramiden koma dagiti papadim ti rumbeng ken umno;
: agdir-i koma iti rag-o dagiti bukodmo a tattao.
10: O Apo , nagkarika idi ken ni David nga adipenmo;
: dimo kadi laksiden ti pinilim nga ari.
11: Sinapataam ti karim ken ni David,
: ket saanmonto a paglikudan
: Isaadkonto nga ari ti maysa kadagiti annakmo,
: ket sumarunonto kenka nga agtugaw iti trono.
12: No napudno dagiti annakmo iti tulagko
: ken dagiti ibilinko kadakuada,
: agarinto met a kas kenka iti agnanayon dagiti sumarsaruno a kaputotanda.
13: Pinili ni Yahweh ti Sion;
: kayatna a sadiay ti pagnaedanna
14: Ditoyto ti pagyanak iti agnanayon;
: ditoyto ti kayatko a pagturayan.
15: Itedkonto iti Sion ti amin a kasapulanna;
: ikkakto dagiti napanglaw nga agnaed kenkuana
: iti taraon agingga a mapnekda.
16: Bendisionakto dagiti papadina iti amin nga aramidda;
: idir-into dagiti tattaona ti ragsakda.
17: Ditoy, patuboekto ti maysa a sara nga agpaay ken ni David;
: nangisaganaak iti pagsilawan a maipaay iti pinilik.
18: Lemmesekto iti bain dagiti kabusorna,
: ngem rumang-ayto ti pagarianna.