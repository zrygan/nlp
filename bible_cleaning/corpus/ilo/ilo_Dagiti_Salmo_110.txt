1: Kinuna ti Apo iti apok nga ari,
: Agtugawka ditoy makannawanko,
: agingga a maparmekko dagiti kabusormo,
: ket addada iti babaem.
2: Manipud Sion, yawatto ti Apo ti bilegmo a kas ari.
: Kunana, Iturayam dagiti kabusormo.
3: Iti aldaw a sarangtem dagiti kabusormo,
: kas linnaaw ti bigbigat,
: umayto kenka dagiti lallaki nga agtutubom
: kadagiti nasantoan a turod.
4: Insapata ti Apo ket dinanto ibabawi
: Padikanto nga agnanayon,
: a kas iti kinapadi ni Melkisedec.
5: Adda ti Apo iti makannawanmo;
: parmekennanto dagiti ari inton agpungtot.
6: Ipaulognanto ti sentensia dagiti pagilian;
: punnoennanto iti bangkay dagiti paggugubatan,
: ket parmekennanto dagiti agtuturay iti entero a daga.
7: Iti waig iti igid ti dalan, uminumto ti ari;
: pumigsa ti bagina ket tumakder a sibaballigi.