1: Ipakaammom nga awan basolko, O Apo ,
: ta nalinteg ti aramidko,
: ket kenka naan-anay ti panagtalekko.
2: Sukimaten ken suotennak, O Apo ;
: usigem dagiti tarigagay ken panunotko.
3: Iti di agbalbaliw nga ayatmo, iturongnak;
: iti kinapudnom, kanayon nga idalannak.
4: Diak makikadua kadagiti ubbaw a tattao,
: diak makibunggoy kadagiti aginsisingpet.
5: Karimonko ti bunggoy dagiti managdakdakes;
: diak makikadua kadagiti nakillo a tattao.
6: Buggoak dagiti imak a mangipakita nga awan basolko,
: ket likmutek ti altarmo iti panagdaydayawko kenka, O Apo .
7: Agkantaak iti pagyaman
: a himno ket saritaek dagiti nakaskasdaaw nga aramidmo.
8: Ipatpategko ti balay a pagtaengam, O Apo ,
: ti lugar a pagnaedan ti dayagmo.
9: Dinak iraman a pukawen kadagiti managbasol,
: ilisinak iti pagtungpalan dagiti mammapatay,
10: tattao a kanayon nga agaramid iti dakes
: ken sisasagana nga umawat iti pasuksok.
11: Ngem no maipapan kaniak, nalinteg ti aramidko,
: kaasiannak ket isalakannak, O Apo !
12: Awan pakaan-anoak iti amin a peggad;
: iti imatang ti dakkel a gimong,
: ken ni Yahweh agdaydayawak.