1: No saan a ni Yahweh ti mangbangon iti balay,
: awan serserbi ti bannog dagiti mangpatakder.
: No saan a ni Yahweh ti mangsalaknib iti siudad,
: awan serserbi ti panagwanawan dagiti guardia.
2: Awan serserbi ti panagagawa iti panagbiag,
: ti nasapa nga ibabangon ken naladaw a pannaturog,
: ta ited ni Yahweh ti kasapulan dagiti ay-ayatenna
: bayat ti pannaturogda.
3: Dagiti annak sagut ni Yahweh ida,
: bunga ken gunggona ti maysa nga ina.
4: Dagiti lallaki nga annak ti agkabannuag a lalaki
: kasda la pana iti ima ti mannakigubat.
5: Nagasat ti tao nga adu ti panana a kakasta;
: ni kaanoman dinto maparmek inton sangoenna
: iti pangukoman dagiti kabusorna.