1: Ibagam, O Israel, no kasano ti panangidadanes kenka dagiti kabusormo
: manipud pay kinaubingmo.
2: Nakaro ti panangidadanes kaniak dagiti kabusorko
: manipud pay kinaubingko,
: ngem pulos a didak naparmek.
3: Nauneg ti panangsugatda iti bukotko,
: ket pinagbalinda a kas talon a naarado.
4: Ngem nalinteg ti Apo ;
: winayaannak iti pannakatagabu.
5: Maparmek ken maibabainto koma
: dagiti amin a gumurgura iti Sion.
6: Mayarigda koma iti ruot iti tuktok ti balay,
: ruot a magango apaman nga agtubo.
7: Awan manggapas wenno mangreppet
: a mangala ken mangitalaw.
8: Awan ti lumabas a mangibaga,
: Sapay koma ta bendisionannaka ti Apo !
: Iti nagan ti Apo , bendisionandaka.