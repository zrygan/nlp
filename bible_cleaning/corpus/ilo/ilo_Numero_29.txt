1: Iti umuna nga aldaw ti maika-7 a bulan, aguummongkayo nga agdaydayaw ket awan ti agtrabaho. Iti dayta nga aldaw, mapuyot dagiti trumpeta.
2: Mangidatagkayo iti daton a mapuoran a nabanglo iti Apo maysa a bumaro a baka, maysa a kalakian a karnero ken pito a kalakian nga urbon ti karnero a maysa ti tawenda ken awan depektoda.
3: Pakuyoganyo daytoy iti daton a makan a naaramid iti arina a nagamay iti lana ti olibo: tallo a kilo iti tunggal baka, dua a kilo iti tunggal karnero
4: ken maysa a kilo iti tunggal urbon ti karnero.
5: Mangidatagkayo met iti kalakian a kalding a daton a mangpunas iti basol. Kastoy ti seremonia ti pannakadalus dagiti tattao.
6: Idatagyo daytoy agraman ti inaldaw a daton a mapuoran iti umuna nga aldaw ti bulan agraman ti daton a makan. Idatagyo met ti inaldaw a daton a mapuoran agraman ti daton a makan ken ti daton nga arak. Mapuoran daytoy a mangted iti nabanglo nga ayamuom iti Apo .
7: Aguummongkayo nga agdaydayaw iti maika-10 nga aldaw iti maika-7 a bulan; dikay mangan ken agtrabaho.
8: Mangidatagkayo iti daton a mapuoran a nabanglo iti Apo . Adtoy dagiti idatonyo: maysa a bumaro a baka, maysa a kalakian a karnero ken pito nga urbon a karnero a maysa ti tawenda ken awan depektoda.
9: Pakuyoganyo dagitoy iti daton a makan a naaramid iti arina a nagamay iti lana ti olibo: tallo a kilo iti tunggal baka, dua a kilo iti tunggal karnero
10: ken maysa a kilo iti tunggal urbon ti karnero.
11: Mangidatagkayo met iti kalakian a kalding a daton a mangpunas iti basol, malaksid laeng iti daton a kalding iti seremonia ti pannakadalus dagiti tattao ken dagiti inaldaw a daton agraman ti daton a makan ken ti daton nga arak.
12: Aguummongkayo nga agdaydayaw iti maika-15 nga aldaw iti maika-7 a bulan. Pito nga aldaw a rambakanyo daytoy a fiesta a pammadayaw iti Apo ket dikay agtrabaho.
13: Iti daytoy umuna nga aldaw, mangidatagkayo iti daton a makan a nabanglo iti Apo a bumaro a baka, dua a kalakian a karnero ken 14 nga urbon a karnero a maysa ti tawenda ken awan ti depektoda.
14: Pakuyoganyo dagitoy iti daton a makan a nagamay iti lana ti olibo: tallo a kilo nga arina iti tunggal baka, dua a kilo iti tunggal karnero
15: ken maysa a kilo iti tunggal urbon ti karnero, agraman dagiti naituding a daton nga arak.
16: Mangidatagkayo met iti kalakian a kalding a daton a mangpunas iti basol. Idatagyo dagitoy a mainayon iti inaldaw a daton a mapuoran agraman naituding a daton a makan ken ti daton nga arak.
17: Iti maikadua nga aldaw, mangidatagkayo iti 12 a bumaro a baka, dua a kalakian a karnero ken 14 nga urbon ti karnero a maysa ti tawenda ken awan ti depektoda.
1819: Ipakuyogyo nga idaton dagiti amin a daton a naituding a maidatag iti umuna nga aldaw.
20: Iti maikatlo nga aldaw, mangidatagkayo iti 11 a bumaro a baka, dua a kalakian a karnero ken 14 nga urbon ti karnero a maysa ti tawenda ken awan ti depektoda.
2122: Ipakuyogyo nga idaton dagiti amin a daton a naituding a maidatag iti umuna nga aldaw.
23: Iti maikapat nga aldaw, mangidatagkayo iti sangapulo a bumaro a baka, dua a kalakian a karnero, ken 14 nga urbon ti karnero a maysa ti tawenda ken awan ti depektoda.
2425: Ipakuyogyo dagiti amin a daton a naituding ti umuna nga aldaw.
26: Iti maikalima nga aldaw, mangidatagkayo iti siam a bumaro a baka, dua a kalakian a karnero ken 14 nga urbon ti karnero a maysa ti tawenda ken awan ti depektoda.
2728: Ipakuyogyo nga idaton dagiti amin a daton a naituding a maidatag iti umuna nga aldaw.
29: Iti maika-6 nga aldaw, mangidatagkayo iti walo a bumaro a baka, dua a kalakian a karnero ken 14 nga urbon ti karnero a maysa ti tawenda ken awan ti depektoda.
3031: Ipakuyogyo nga idaton dagiti amin a daton a naituding a maidatag iti umuna nga aldaw.
32: Iti maika-7 nga aldaw, mangidatagkayo iti pito a bumaro a baka, dua a kalakian a karnero ken 14 nga urbon ti karnero a maysa ti tawenda ken awan ti pakapilawanda.
3334: Ipakuyogyo nga idaton dagiti amin a daton a naituding a maidatag iti umuna nga aldaw.
35: Iti maika-8 nga aldaw, aguummongkayo nga agdaydayaw ket dikay agtrabaho.
36: Mangidatagkayo iti daton a mapuoran a kas daton a makan a nabanglo iti Apo maysa a bumaro a baka, maysa a kalakian a karnero ken pito nga urbon ti karnero a maysa ti tawenda ken awan ti depektoda.
3738: Ipakuyogyo dagiti amin a daton a naituding iti umuna nga aldaw.
39: Dagitoy dagiti annurotenyo kadagiti daton a mapuoran, daton a makan, daton nga arak ken daton a pakikappia nga idatagyo iti Apo tunggal rambakanyo dagiti naituding a fiesta. Mairaman ditoy dagiti daton a pangtungpal iti kariyo wenno kas daton nga agubbog iti nakemyo.
40: Imbaga ni Moises kadagiti Israelita ti amin nga imbilin kenkuana ti Apo .