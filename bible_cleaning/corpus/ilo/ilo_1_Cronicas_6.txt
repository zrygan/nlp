1: Adda tallo nga annak ni Levi, da Gerson, Coat ken Merari.
2: Uppat ti lallaki nga annak ni Coat, da Amram, Isar, Hebron ken Uzziel.
3: Dua ti lallaki nga annak ni Amram, da Aaron ken Moises, ken maysa a babai, ni Miriam.
: Adda uppat a lallaki nga annak ni Aaron: da Nadab, Abiu, Eleazar, ken Itamar.
4: Dagitoy dagiti agsasaruno a kaputotan manipud ken ni Eleazar: Finehas, Abisua,
5: Bukki,
6: Uzzi, Zerahias, Merayot,
7: Amarias, Ahitub,
8: Zadok, Ahimaaz,
9: Azarias, Johanan,
10: Azarias ti nagserbi iti templo a binangon ni Ari Solomon idiay Jerusalem,
11: Amarias, Ahitub,
12: Zadok, Sallum,
13: Hilkias, Azarias,
14: Seraias, Jehozadak.
15: Naipan a balud ni Jehozadak iti sabali a daga idi intalaw ni Nebucadnesar dagiti dadduma a tattao ti Juda ken Jerusalem kas pagayatan ni Yahweh.
16: Tallo ti annak ni Levi: da Gersom, Coat ken Merari.
17: Adda met annak ti tunggal maysa kadakuada. Ni Gersom ti ama da Libni ken Simei.
18: Ni Coat ti ama da Amram, Isar, Hebron ken Uzziel.
19: Ni Merari ti ama da Mali ken Musi.
20: Dagitoy dagiti agsasaruno a kaputotan ni Gersom: da Libni, Jahat, Zimma,
21: Joa, Iddo, Zera ken Jeaterai.
22: Dagitoy dagiti agsasaruno a kaputotan ni Coat: da Amminadab, Kora, Assir,
23: Elcana, Ebiasaf, Assir,
24: Tahat, Uriel, Uzzias, ken Saul.
25: Adda dua a lallaki nga annak ni Elcana: da Amasai ken Ahimot.
26: Dagitoy dagiti agsasaruno a kaputotan ni Ahimot: Elcana, Zofai, Nahat,
27: Eliab, Jehoram ken Elcana.
28: Adda dua a lallaki nga annak ni Samuel: ni Joel nga inauna, ken ni Abias nga adienna.
29: Dagitoy dagiti agsasaruno a kaputotan ni Merari, da Mali, Libni, Simei, Uzza,
30: Simea, Haggias ken Asaias.
31: Dagitoy dagiti lallaki a dinutokan ni Ari David a mangimaton iti panagkanta iti lugar a pagdaydayawan idiay Jerusalem kalpasan ti pannakaikabil sadiay ti Lakasa ti Tulag.
32: Nagsusublatda a nagserbi iti Tolda ti Dios sakbay ti panangbangon ni Ari Solomon iti Templo.
33: Adtoy dagiti familia a nagakem kadagitoy a saad
: Ti familia ni Coat: ni Heman ti pangulo ti umuna a bunggoy dagiti kantores. Isu ti anak ni Joel. Nagtaud ti familiana ken ni Jacob: Heman, Joel, Samuel,
34: Elcana, Jeroham, Eliel, Toa,
35: Zuf, Elcana, Mahat, Amasai,
36: Elcana, Joel, Azarias, Zefonias,
37: Tahat, Assar, Ebiasaf, Kora,
38: Isar, Coat, Levi, Jacob.
39: Ni Asaf ti pangulo ti maikadua a bunggoy dagiti kantores. Nagtaud ti familiana ken ni Levi: Asaf, Berekias, Simea,
40: Micael, Baaseias, Malkija,
41: Etni, Zera, Adayas,
42: Etan, Zimma, Simei,
43: Jahat, Gersom, Levi.
44: Ni Etan a nagtaud iti familia ni Merari ti pangulo ti maikatlo a bunggoy dagiti kantores. Nagtaud ti familiana ken ni Levi: Etan, Kisi, Abdi, Malluc,
45: Hasabias, Amazias, Hilkias,
46: Amzi, Bani, Semer,
47: Mali, Musi, Merari, Levi.
48: Nadutokan dagiti padada a Levita nga agakem kadagiti dadduma nga annongen iti lugar a pagdaydayawan.
49: Ni Aaron ken dagiti kaputotanna ti nangidatag kadagiti insenso a mapuoran ken kadagiti daton a mapuoran iti altar. Annongda ti amin nga aramid a mainaig iti panagdaydayaw iti Kasantoan a Lugar, agraman ti panagidatag kadagiti daton tapno pakawanen ti Dios dagiti basol ti Israel. Inaramidda amin dagitoy kas mayannurot iti bilin ni Moises nga adipen ti Dios.
50: Dagitoy ti kaputotan ni Aaron: Eleazar, Finehas, Abisua,
51: Bukki, Uzzi, Zerahias,
52: Merayot, Amarias, Ahitub,
53: Zadok, Ahimaaz.
54: Daytoy ti daga a naited kadagiti kaputotan ni Aaron, iti familia ni Coat. Inawatda ti umuna a paset ti daga a naituding kadagiti Levita.
55: Sakupen ti bingayda ti Hebron idiay Juda agraman dagiti daga a pagpastoran iti likmutna.
56: Ngem naited ken ni Caleb nga anak ni Jefone dagiti talon ken away a sakupen ti siudadda.
5759: Dagitoy dagiti il-ili a naited kadagiti kaputotan ni Aaron: Hebron a siudad a pagkamangan, Jattir ken dagiti ili ti Libna, Estemoa, Hilen, Debir, Asan, ken Bet Semes agraman dagiti daga a pagpaaraban.
60: Iti sakup ti Benjamin, naited kadakuada dagitoy nga ili agraman dagiti daga a pagpastoranda: Geba, Alemet, ken Anatot. Agdagup iti 13 dagiti ili a pagnaedan dagiti familiada.
61: Sangapulo dagiti ili iti sakup ti Akinlaud a Manases a naited kadagiti dadduma a familia ni Coat. Nagbibinnunotanda ti daga a naited iti tunggal familia.
62: Kadagiti familia ni Gersom, naited ti 13 nga ili iti sakup ti tribu da Issacar, Aser, Neftali ken iti Akindaya a Manases idiay Basan.
63: Kasta met ti pannakaited ti 12 nga il-ili kadagiti familia ni Merari. Adda dagitoy nga ili iti sakup dagiti tribu ti Ruben, Gad ken Zebulon.
64: Kastoy ti pannangted dagiti Israelita kadagiti Levita kadagiti ili a pagnaedanda, agraman dagiti pagpaaraban iti likmut dagiti ili.
65: Babaen met iti binnunot, naited dagiti il-ili dagiti tribu da Juda, Simeon ken Benjamin a nainaganan iti ngato.
66: Naited kadagiti dadduma a familia ni Coat dagiti ili ken pagpastoran iti sakup ti Efraim.
67: Dagitoy dagiti ili ti Sekem, ti siudad a pagkamangan iti katurturodan ti Efraim, Gezer,
68: Jokmeam, Bet Horon,
69: Aijalon ken Gat Rimmon.
70: Iti sakup ti Akinlaud a Manases, naited kadakuada dagiti ili ti Aner ken Bileam agraman dagiti pagpastoran.
71: Naited kadagiti familia ni Gersom dagitoy nga ili agraman dagiti pagpastoran.
: Iti sakup ti Akindaya a Manases: Golan idiay Basan ken Astarot.
72: Iti sakup ti Issacar: Kedes, Daberat,
73: Ramot ken Anem.
74: Iti sakup ti Aser: Masal, Abdon,
75: Hukok ken Rehob.
76: Iti sakup ti Neftali: Kades idiay Galilea, Hammon ken Kiriataim.
77: Kadagiti dadduma a familia ni Merari, naited dagitoy nga il-ili agraman dagiti daga a pagpastoranda.
: Iti sakup ti Zebulon: Rimmono ken Tabor.
78: Iti sakup ti Ruben iti daya ti Karayan Jordan iti labes ti Jerico: Bezer iti patad ti turod, Jaza,
79: Kedemot ken Mefaat.
80: Iti sakup ti Gad: Ramot idiay Galaad, Mahanaim,
81: Hesbon ken Jazer.