1: Agnaed idi ni David idiay Siklag a nagkamanganna gapu iti panangisiksikat ni Ari Saul kenkuana. Sadiay, adu ti timmipon kenkuana a natenneb ken mapagtalkan a mannakigubat.
2: Kamkamengda iti tribu ti Benjamin a nagtaudan ni Saul. Pumapanada. Kabaelanda ti agibiat iti pana ken agpallatibong iti kannawan wenno kannigid nga imada.
37: Isuda dagitoy
: ni Ahiezer a panguloda ken ni Joas nga annak ni Semaa a taga-Gabaa; Jeziel ken Pelet nga annak ni Asmabet;
: Beraca ken Jehu a taga-Anatot;
: Ismaias a taga-Gabaon, maysa a nalatak a mannakigubat ken maysa kadagiti pangulo Dagiti Tallopulo;
: Jeremias, Jaaziel, Johannan ken Jozabad a taga-Gedera;
: Eluzai, Jerimot, Bealias, Semarias ken Sefatias a taga-Harif;
: Elcana, Issias, Azarel, Joezer ken Jasobeam iti kapuonan ni Kora;
: Joela ken Zebadias nga annak ni Jeroham a taga-Gedor.
8: Dagitoy dagiti nalatak ken nasanay a soldado iti tribu ti Gad a timmipon kadagiti buyot ni David idi adda iti sarikedkedna iti let-ang. Nalaingda nga agusar iti kalasag ken pika. Nakabutbuteng a kas iti leon ti langada ken nasiglatda a kas iti ugsa iti kabambantayan.
913: Kastoy ti panagsasarunoda manipud iti kangatoan a saad: Ezer, Abdias, Eliab, Mismanna, Jeremias, Attai, Eliel, Johanan, Elzabad, Jeremias ken Macbannai.
14: Sumagmamano kadagitoy ti nangato nga ofisial a mangipangulo iti 1,000 a mannakigubat. Nababbaba ti dadduma ket idauloanda ti 100 a mannakigubat.
15: Iti umuna a bulan iti tawen, idi naglayus ti Karayan Jordan, bimmallasiwda ti karayan ket winarawarada dagiti agnaed kadagiti tantanap, iti daya ken laud ti karayan.
16: Iti naminsan, adda bunggoy dagiti lallaki kadagiti tribu ti Benjamin ken Juda a napan ken ni David iti sarikedked.
17: Sinabat ida ni David ket kinunana, No immaykayo a kas gagayyem a tumulong kaniak, siraragsakkami nga umawat kadakayo ditoy. Tumiponkayo kadakami. Ngem no panggepdak a liputan ket yawatdak kadagiti kabusorko, uray no dikay rinanggasan, makitanto ti Dios dagiti kapuonantayo ket dusaennakayo.
18: Maysa kadakuada, ni Amasai, a nagbalin a pangulo Dagiti Tallopulo, ti inturayan ti espiritu ti Dios ket kinunana
: O David nga anak ni Jesse, kukuanakami!
: Agballigika koma ken dagiti tumultulong kenka!
: Adda ti Dios a katulongam!
: Inawat ida ni David ket pinagbalinna ida nga ofisiales iti armadana.
19: Adda sumagmamano a mannakigubat iti tribu ti Manases a timmipon ken ni David idi nakikadua kadagiti Filisteo a napan nanggubat ken ni Ari Saul. Kinaagpaysona, dina tinulongan dagiti Filisteo gapu ta nagbuteng dagiti arida amangan no liputanna ida ket parmeken ida ni Saul a sigud nga apona. Iti kasta, pinapanawda.
20: Dagitoy dagiti mannakigubat a taga-Manases a timmipon ken ni David idi napan idiay Siklag: Adna, Jozabad, Jediael, Micael, Jozabad, Elihu ken Zilletai. Idiay Manases, impanguloanda dagiti bunggoy dagiti rinibu a soldado.
21: Nagserbida ken ni David a kas ofisiales ti armadana gapu ta mamaingelda amin a mannakigubat. Kalpasanna, nagbalinda nga ofisialesna iti armada ti Israel.
22: Nagistayan inaldaw nga adda tumipon iti bunggoy ni David ket immadu ti bilang dagiti mannakigubat iti bunggoyna.
2337: Idi adda ni David idiay Hebron, adu a nasanay a mannakigubat ti timmipon iti armadana tapno tumulongda iti pannakaisaadna nga ari a sukat ni Saul, kas inkari ni Yahweh. Daytoy ti bilangda
: Juda: 6,800 a mannakigubat nga addaan kadagiti kalasag ken pika;
: Simeon: 7,100 a nasanay a mannakigubat;
: Levi: 4,600 a soldado;
: dagiti pasurot ni Jehoyada a kaputotan ni Aaron: 3,700 a mannakigubat;
: dagiti kakabagian ni Zadok, maysa nga agtutubo ken nalaing a makigubat: 22 a nalatak a mannakigubat;
: Benjamin iti tribu ni Saul: 3,000 a mannakigubat kaaduanna kadagiti tattao ti Benjamin ti nagtalinaed a napudno ken ni Saul;
: Efraim: 20,800 a mannakigubat a nalatak iti kapuonanda;
: Akinlaud a Manases: 18,000 a napili a lallaki a mangisaad ken ni David a kas ari;
: Issacar: 200 a papangulo, agraman dagiti tattao nga ipanguloanda dagitoy a panglakayen ti makaammo iti rumbeng nga aramiden ti Israel ken ti maitutop a tiempo a pannakaaramidna;
: Zebulon: 50,000 a napudno ken mapagtalkan a tattao a sisasagana a makigubat. Nasanayda nga agusar iti amin a kita ti igam;
: Neftali: 1,000 a papangulo agraman 37,000 a mannakigubat a sikakalasag ken sipipika;
: Dan: 28,600 a nasanay a mannakigubat;
: Aser: 40,000 a mannakigubat a sisasagana a makigubat;
: Dagiti tribu iti daya ti JordanRuben, Gad ken Akindaya a Manases; 120,000 a mannakigubat a nasanay nga agusar iti amin a kita ti igam.
38: Napan amin dagitoy a mannakigubat idiay Hebron. Nakasaganada a makigubat ket sidadaanda a mangisaad ken ni David nga ari iti entero nga Israel. Maymaysa ti panggep dagiti amin nga Israelita a mangisaad kenkuana nga ari.
39: Tallo nga aldawda sadiay a kadua ni David a nagkakaan ken nagiinum iti insagana dagiti kailianda.
40: Uray dagiti kaadaywan a tribu iti amianan, dagiti tribu da Issacar, Zebulon, ken Neftali, nangyegda kadagiti asno, kamelio, mulo ken baka a nagkarga iti taraonarina, igos, pasas, arak ken lana ti olibo. Nagitugotda met kadagiti baka ken karnero a partien ken sidaenda. Amin dagitoy ipakitana ti ragsak ti entero a pagilian.