1: Kinuna ti Apo kaniak, Inka manen, ket ayatem ti maysa a babai a kamalala ti sabali a lalaki. Ayatem kas iti panagayatmo pay laeng kadagiti tattao ti Israel, uray no makiumanda kadagiti didiosen, ket pagay-ayatda ti mangidaton kadagiti kankanen nga ubas kadagiti didiosenda.
2: Ngarud, gimmatangak iti babai. Nagbayadak iti 15 a bagi ti pirak ken pito salup a sebada.
3: Kinunak kenkuana, Agtalinaedka kaniak. Kukuaka iti mabayag. Dika agbalangkantis wenno makikamalala ket kastaakto met kenka.
4: Kastoyto ti rumbeng a panagbiag dagiti tattao ti Israel. Mabayag nga awanto ti ari wenno panguloda. Awanto met ti daton wenno nasantoan nga adigi. Awanto met iti balayda ti didiosen wenno imahen.
5: Ngem dumtengto ti tiempo nga agsublidanto manen ken ni Yahweh. Agkamangdanto iti maysa a kaputotan ni David nga arida. Agbutengdanto ken ni Yahweh ket awatendanto dagiti agkakaimbag a paraburna.