1: Agyamankami kenka, O Dios,
: wen, agyamankami.
: Sika ti awaganmi,
: ket dagiti nakaskasdaaw nga aramidmo saritaenmi.
2: Kuna ti Dios, Iti tiempo nga intudingko,
: diakto mangidumduma iti panangukomko.
3: Uray mapukawto ti daga ken amin a linaonna,
: palagdaekto latta dagiti pamuonanna.
4: Ibagak kadagiti managdakdakes a dida agpalpalangguad.
5: Ibagak kadakuada a dida agpangpangas.
6: Ti panangukom, saan nga aggapu iti daya wenno iti laud,
: iti amianan wenno iti abagatan.
7: Ti Dios ti mangukom;
: adda ipababana, adda met itan-okna.
8: Adda kopa nga iggem ni Yahweh;
: napno iti naingel nga arak ti pungtotna.
: Ibukbokna daytoy ket inumen dagiti managdakdakes,
: inumenda agingga iti aridaedna.
9: Ngem saanakto a mamingga nga agsarsarita
: maipapan iti Dios ni Jacob;
: agkantaakto latta ti panagdayaw kenkuana.
10: Parmekennanto ti pannakabalin dagiti nadangkes,
: ngem itedna ti ad-adu a pannakabalin kadagiti nalinteg.