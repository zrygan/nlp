1: Dagitoy dagiti bunggoy a nagtaud ken ni Aaron. Uppat ti lallaki nga annak ni Aaron: da Nadab, Abiu, Eleazar ken Itamar.
2: Immun-una a natay da Nadab ken Abiu ngem ti amada, ket awan ti annakda. Daytoy ti gapuna a nagpadi da Eleazar ken Itamar a kakabsatda.
3: Binunggo-bunggoy ni Ari David dagiti kaputotan ni Aaron kas mayannurot kadagiti trabahoda. Timmulong kenkuana ni Zadok, iti kaputotan ni Eleazar, ken ni Ahimelec, iti kaputotan ni Itamar.
4: Sangapulo ket innem a grupo ti nakabunggoyan dagiti kaputotan ni Eleazar. Walo met a grupo ti nakabunggoyan dagiti kaputotan ni Itamar. Naaramid daytoy ta ad-adu ti lallaki a pangulo ti familia kadagiti kaputotan ni Eleazar.
5: Gapu ta adda dagiti ofisiales ti Templo ken dagiti pangulo kadagiti naespirituan a banag a nagtaud kadagiti kaputotan da Eleazar ken Itamar, naited ti annong dagiti papadi babaen iti binnunot.
6: Kalpasanna, inlista ida ni Semaias nga anak ni Netanel a sekretario a Levita. Naimatangan daytoy ti ari, dagiti ofisialesna, ni Zadok a padi, ni Ahimelec nga anak ni Abiatar ken dagiti pangulo dagiti familia dagiti papadi ken dagiti Levita. Nagsusublat dagiti kaputotan ni Eleazar ken ni Itamar iti panagbibinnunotda.
718: Daytoy ti panagsasaganad dagiti 24 a grupo ti familia idi bunotenda ti annongda: 1 Jehoyarib; 2 Jedayas; 3 Harim; 4 Seorim; 5 Malkija; 6 Mijamin; 7 Hakkoz; 8 Abias; 9 Jesua; 10 Secanias; 11 Eliasib; 12 Jakim; 13 Huppa; 14 Jesebeab; 15 Bilga; 16 Immer; 17 Hezir; 18 Happizzez; 19 Petahias; 20 Jehezkel; 21 Jakin; 22 Gamul; 23 Delaias; 24 Maazias.
19: Nailista dagitoy a lallaki segun kadagiti annongda no sumrekda iti Templo ket aramidenda dagiti pagrebbenganda nga intuyang ni Aaron a kapuonanda kas panagtungpalda kadagiti bilin ni Yahweh a Dios ti Israel.
20: Dagitoy ti dadduma a pangulo ti familia a nagtaud ken ni Levi
: Jehedias, iti kaputotan ni Subael a nagtaud ken ni Amram;
21: Isias, iti kaputotan ni Rehabia;
22: Jahat, iti kaputotan ni Selomit a nagtaud ken ni Isar;
23: Jerias, Amarias, Jehaziel, ken Jakameam nga annak ni Hebron, segun ti panagsasaganad ti tawenda;
24: Samir, iti kaputotan ni Mikeas a nagtaud ken ni Uzziel;
25: ken Zacarias, iti kaputotan ni Isias a nagtaud ken ni Uzziel. Agkabsat da Isias ken Mikeas.
26: Dagiti kaputotan ni Merari: da Mali, Musi ken Jaazias.
27: Tallo ti annak ni Jaazias: Soham, Zaccur ken Ibri.
2829: Dua ti annak ni Mali: da Eleazar ken Kis. Awan ti anak ni Eleazar ngem adda maysa nga anak ni Kis, isu ni Jerameel.
30: Tallo ti annak ni Musi: da Mali, Eder ken Jerimot.
: Dagitoy dagiti familia dagiti Levita.
31: Ti pangulo ti tunggal familia ken ti adienna ti bimmunot kadagiti annongda kas iti inaramid dagiti kakabagianda a papadi a nagtaud ken ni Aaron. Naimatangan daytoy ni Ari David, Zadok, Ahimelec ken dagiti pangulo dagiti familia dagiti papadi ken dagiti Levita.