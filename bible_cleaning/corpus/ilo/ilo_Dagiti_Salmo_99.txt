1: Agarin ti Apo ;
: agtigerger dagiti tattao.
: Agtugtugaw iti tronona
: iti ngatoen dagiti kerubim,
: ket agginggined ti daga.
2: Mannakabalin ti Apo idiay Sion;
: isu ti kangatoan iti amin a nasion.
3: Idaydayaw koma ti tunggal maysa
: ti naindaklan ken nadaeg a naganna.
: Nasantoan ni Yahweh!
4: Mannakabalinka nga ari, ayatem ti nalinteg.
: Inyegmo ti hustisia iti Israel;
: inyegmo ti kinalinteg ken panagpapada.
5: Itan-okyo ti Apo a Diostayo,
: agdaydayawkayo iti sango ti tronona.
: Nasantoan ni Yahweh!
6: Da Moises ken Aaron dagiti papadina,
: ken ni Samuel ti nagkararag kenkuana;
: immawagda kenkuana ket impangagna ida.
7: Manipud iti monmon nga ulep,
: nagsao kadakuada.
: Tinungpalda dagiti bilin ken linteg nga intedna kadakuada.
8: O Apo a Diosmi,
: impangagmo dagiti tattaom;
: Impakitam a maysaka a Dios a mamakawan
: uray no dinusam ida gapu kadagiti basolda.
9: Itan-okyo ti Apo a Diostayo;
: agdaydayawkayo idiay nasantoan a turodna!
: Nasantoan ti Apo a Diostayo!