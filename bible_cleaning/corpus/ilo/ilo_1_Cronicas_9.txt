1: Nailista iti Libro dagiti Ari ti Israel ti amin nga Israelita segun iti familiada.
: Naitalaw dagiti tattao ti Juda ket naipanda idiay Babilonia a kas dusa dagiti basolda.
2: Kadagiti immuna a nagsubli iti dagada kadagiti siudad, mairaman dagiti Israelita a saan a padi, dagiti papadi, Levita ken dagiti agtartrabaho iti templo.
3: Napan nagnaed idiay Jerusalem dagiti tattao a nagtaud kadagiti tribu ti Juda, Benjamin, Efraim ken Manases.
46: Innem a gasut ket siam a pulo ti familia iti tribu ti Benjamin ti nagnaed idiay Jerusalem.
: Ni Utai ti pangulo dagiti kaputotan ni Perez nga anak ni Juda. Anak ni Ammihud ni Utai ken apoko ni Omri. Mairaman kadagiti kapuonanna da Imri ken Bani.
: Ni Asaias ti pangulo dagiti kaputotan ni Sela nga anak ni Juda. Isu ti pangulo ti familiana.
: Ni Jeuel ti pangulo dagiti kaputotan ni Zera nga anak ni Juda.
7: Nagnaed idiay Jerusalem dagiti sumaganad a kameng ti tribu ti Benjamin: ni Sallu nga anak ni Mesullam nga anak ni Hodavia nga anak ni Hassenua;
8: ni Ibnias nga anak ni Jeroham; ni Ela nga anak ni Uzzi ken apoko ni Mikri; ni Mesullam nga anak ni Sefatian nga anak ni Reuel nga anak ni Ibniha.
9: Adda 956 a familia dagiti Benjaminita nga agnanaed sadiay. Papangulo iti familia dagiti amin a lallaki a nainaganan iti ngato.
1012: Nagnaed idiay Jerusalem dagitoy a papadi
: Jedayas, Jehoyarib ken Jakin.
: Ni Azarias nga anak ni Hilkias ti kangatoan nga agturay iti Templo. Kadagiti kaputotanna, mairaman da Mesullam, Zadok, Merayot ken Ahitub.
: Ni Adaias nga anak ni Jeroham nga iti kapuonanna, mairaman da Pasur ken Malkias.
: Ni Maasai nga anak ni Adiel nga iti kapuonanna mairaman da Jazera, Mesullam, Mesillemit ken Immer.
13: Agdagup iti 1,760 dagiti papadi a pangulo dagiti familia. Nalaingda iti amin a kita ti trabaho iti Templo.
1416: Nagnaed idiay Jerusalem dagitoy a Levita
: ni Semaias nga anak ni Hassub nga iti kapuonanna mairaman da Azrikam ken Hasabias iti kapuonan ni Merari;
: ni Bakbakkar, Heres ken Galal;
: ni Mattanias nga anak ni Mica nga iti kapuonanna mairaman da Zikri ken Asaf;
: ni Abdias nga anak ni Semaias nga iti kapuonanna, mairaman da Galal ken Jedutun;
: ni Berekias nga anak ni Asa ken apoko ni Elcana. Nagnaed iti masakupan ti ili ti Netofa.
17: Nagnaed idiay Jerusalem dagitoy a guardia iti Templo
: Sallum, Akkub, Talmon ken Ahiman. Ni Sallum ti panguloda.
18: Agingga iti dayta a panawen, dagiti kameng ti kapuonanda ti para-bantay iti akindaya a pagserkan a mapan iti Ruangan ti Ari. Isuda idi ti guardia kadagiti ruangan a mapan kadagiti kampo dagiti Levita.
19: Ni Sallum nga anak ni Kore ken apoko ni Ebiasaf, agraman dagiti kakabagianna iti kapuonan ni Kora, ti nadutokan a mangguardia iti pagserkan a mapan iti nasagradoan a Tolda, kas kadagidi kapuonanda idi isuda ti agaywan iti kampo ni Yahweh.
20: Adda idi panawen a daydi Dios-ti-alluadna a Finees nga anak ni Eleazar ti nangimaton kadakuada.
21: Ni Zacarias nga anak ni Meselemia ti maysa kadagiti guardia iti pagserkan a mapan iti nasagradoan a Tolda.
22: Agdagup iti 212 dagiti napili a guardia kadagiti pagserkan ken ruangan. Nailistada segun kadagiti barrio a pagnaedanda. Ni Ari David ken ni Samuel a profeta ti nangdutok idi kadagiti kapuonanda kadagitoy a saad.
23: Isuda ken dagiti kaputotanda ti nagtultuloy a guardia kadagiti ruangan ti Templo.
24: Adda uppat a ruangan: maysa ti sumango iti amianan, maysa iti abagatan, maysa iti daya, ken maysa iti laud. Adda pangulo a guardia iti tunggal ruangan.
25: Timmultulong kadagitoy a guardia dagiti kakabagianda nga agnaed kadagiti barrio; tunggal grupo, agbantay iti uneg ti pito nga aldaw.
26: Levita dagiti uppat a papangulo a guardia ket isuda ti makaammo iti amin iti akemda. Isuda pay ti makaammo iti pannakabantay dagiti kuarto iti Templo ken dagiti abasto a naidulin sadiay.
27: Agnanaedda iti asideg ti Templo gapu ta pagrebbenganda a guardiaan ti Templo ken luktan dagiti ruanganna tunggal bigat.
28: Dagiti dadduma a Levita ti makaammo kadagiti alikamen a mausar iti panagdaydayaw. Bilangenda dagiti alikamen no mairuarda ket bilangenda manen no maidulinda kalpasan ti pannakausarda.
29: Adda met dagiti Levita nga agaywan kadagiti dadduma a nasagradoan nga alikamen, agraman iti arina, arak, lana ti olibo, insenso ken dagiti bangbanglo.
30: Ngem akem dagiti papadi a paglalaoken dagiti bangbanglo.
31: Annong ni Mattitias a Levita nga inauna nga anak ni Sallum iti familia ni Kora ti pannakaluto dagiti tinapay a maidaton.
32: Dagiti nagtaud iti familia ni Kohat ti makaammo iti pannakaisagana ti nasagradoan a tinapay a maipaay iti Templo iti tunggal Aldaw a Panaginana.
33: Dagiti dadduma a familia dagiti Levita ti para-kanta iti Templo. Nagnaed kadagiti patakder ti Templo ti pangulo dagitoy a familia ket awan sabali nga akemda tapno madadaanda no adda pakaayabanda iti aldaw wenno rabii.
34: Papangulo iti familia dagiti Levita dagiti nainaganan segun iti kapuonan a nagtaudanda. Isuda dagiti papangulo a nagnaed idiay Jerusalem.
35: Binangon ni Jeiel ti siudad ti Gabaon ket nagnaed sadiay. Maaca ti nagan ti asawana.
36: Ni Abdon ti inauna nga anakna. Adien ni Abdon da Sur, Kis, Baal, Ner, Nadab,
37: Gedor, Ahio, Zacarias ken Miklot
38: nga ama ni Simea. Nagnaed dagiti kaputotanda idiay Jerusalem iti asideg dagiti dadduma a familia a kakabagianda.
39: Ni Ner ti ama ni Kis nga ama ni Saul. Adda uppat a lallaki nga annak ni Saul, da Jonatan, Malkisua, Abinadab ken Esbaal.
40: Ni Jonatan ti ama ni Meribbaal nga ama ni Mica.
41: Uppat dagiti lallaki nga annak ni Mica, da Piton, Melek, Tarea ken Ahaz.
42: Ni Ahaz ti ama ni Jara. Adda tallo a lallaki nga annak ni Jara, da Alemet, Asmabet ken Zimri. Ni Zimri ti ama ni Mosa.
43: Ni Mosa ti ama ni Binea nga ama ni Refaias nga ama ni Eleasa nga ama ni Azel.
44: Innem a lallaki ti annak ni Azel: Azrikam, Bokeru, Ismael, Searias, Abdias ken Hanan.