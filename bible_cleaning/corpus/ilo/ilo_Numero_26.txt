1: Kalpasan ti didigra, kinuna ni Yahweh kada Moises ken Eleazar nga anak ni Aaron,
2: Bilangenyo amin nga Israelita nga agtawen iti 20 wenno nasursurok pay a mabalin nga agsoldado segun ti familia a nagtaudan ti tunggal maysa.
34: Nagtungpal da Moises ken Eleazar ket inummongda dagiti amin a lallaki nga agtawen iti 20 ken nasursurok pay. Naguummongda iti tanap ti Moab iti ballasiw ti Karayan Jordan a sumango iti Jerico.
: Dagitoy dagiti Israelita a pimmanaw idiay Egipto
5: Ti tribu ni Ruben isu ti inauna nga anak ni Jacob: dagiti familia ni Hanoc, Pallu,
6: Hezron ken Carmi.
7: Agdagup iti 43,730 dagitoy a kapuonan.
8: Dagiti kaputotan ni Pallu isuda da Eliab
9: ken dagiti annakna a Nemuel, Datan ken Abiram. Da Datan ken Abiram ti pinili idi ti sangkagimongan. Binusorda da Moises ken Aaron ket simmurotda kadagiti pasurot ni Kora idi sinukirda ti Apo .
10: Nagrengngat ti daga ket inalun-onna ida. Nairamanda a natay ken ni Kora agraman dagiti pasurotna idi naikisap ti 250 a lallaki babaen iti apuy. Nagserbi dagitoy a pasamak a ballaag kadagiti tattao.
11: Ngem saan a napapatay dagiti annak ni Kora.
12: Ti tribu ni Simeon: dagiti familia da Nemuel, Jamin, Jakin,
13: Zera ken Saul.
14: Agdagup iti 22,200 dagitoy a kapuonan.
15: Ti tribu ni Gad: dagiti familia da Sefon, Haggi, Suni,
16: Ozni, Eri,
17: Arod ken Areli.
18: Agdagup iti 40,500 dagitoy a kapuonan.
19: Ti tribu ni Juda dua kadagiti annak ni Juda, da Er ken Onan ti natay idiay Canaan
20: dagiti familia da Sela, Perez, Zera,
21: Hezron ken Hamul.
22: Agdagup iti 76,500 dagitoy a kapuonan.
23: Ti tribu ni Issacar: dagiti familia da Tola, Puva,
24: Jasub ken Simron.
25: Agdagup iti 64,300 dagitoy a familia.
26: Ti tribu ni Zabulon: dagiti familia da Sered, Elon ken Jaleel.
27: Agdagup iti 60,500 dagitoy a kapuonan.
28: Dagiti tribu ni Jose nga ama da Manases ken Efraim.
29: Ti tribu ni Manases: Ni Makir nga anak ni Manases ti ama ni Galaad. Dagitoy a kapuonan ti nagtaud ken ni Galaad
30: dagiti familia ni Jezer, Helek,
31: Asriel, Sekem,
32: Semida ken Hefer.
33: Awan lalaki nga anak ni Zelofehad nga anak ni Hefer. Pasig a babbai ti annakna: Maala, Noa, Hogla, Milca ken Tirza.
34: Agdagup iti 52,700 dagitoy a kapuonan.
35: Ti tribu ni Efraim: dagiti familia da Sutela, Beker ken Tahan.
36: Nagtaud ken ni Sutela ti familia ni Eran.
37: Agdagup iti 32,500 dagitoy a kapuonan.
: Dagitoy ti familia a nagtaud ken ni Jose.
38: Ti tribu ni Benjamin: dagiti familia da Bela, Asbel, Ahiram,
39: Sefufam ken Hufam.
40: Nagtaud ken ni Bela dagiti familia da Ard ken Naaman.
41: Agdagup iti 45,600 dagitoy a familia.
42: Ti tribu ni Dan: ti familia ni Husim
43: nga agdagup iti 64,400.
44: Ti tribu ni Aser: dagiti familia da Imna, Isvi ken Beria.
45: Nagtaud ken ni Beria dagiti familia da Heber ken Malkiel.
46: Adda babai nga anak ni Aser. Sera ti naganna.
47: Agdagup iti 53,400 dagitoy a familia.
48: Ti tribu ni Neftali: dagiti familia da Jazeel, Guni,
49: Jezer ken Sillem.
50: Agdagup iti 45,400 dagitoy a familia.
51: Agdagup amin dagiti Israelita a lallaki iti 601,730.
52: Kinuna ni Yahweh ken ni Moises,
53: Bingbingayem ti daga, ket itedmo kadagiti tribu segun ti kaaduda.
5456: Bingbingayem ti daga babaen iti binnunot. No dakkel ti tribu, dakkel met ti bingayna ket no bassit ti tribu, bassit met ti bingayna.
57: Buklen dagiti familia da Gerson, Coat ken Merari ti tribu ni Levi.
58: Nagtaud dagiti dadduma a familia dagiti Levita kada Libni, Hebron, Mali, Musi ken Kora. Ni Coat ti ama ni Amram
59: a nangasawa ken ni Jocabed a nayanak idiay Egipto ken anak ni Levi. Annak da Amram ken Jocabed da Aaron, Moises ken Miriam.
60: Uppat ti lallaki nga annak ni Aaron: Nadab, Abiu, Eleazar ken Itamar.
61: Natay da Nadab ken Abiu idi nangidatonda ken ni Yahweh iti saan a nasagradoan nga apuy.
62: Agdagup iti 23,000 dagiti Levita nga adda makabulanna wenno nasursurok pay. Dida nairaman iti listaan dagiti Israelita agsipud ta awan tawidda iti Israel.
63: Inlista da Moises ken Eleazar dagitoy a familia idi binilangda dagiti Israelita iti tanap ti Moab iti ballasiw ti Karayan Jordan a sumango iti Jerico.
64: Kadagiti lallaki a binilang idi da Moises ken Aaron iti Let-ang ti Sinai, awanen ti uray maysa a natda.
65: Imbaga ni Yahweh a matayda amin idiay let-ang ket pudno a natayda amin malaksid ni Caleb nga anak ni Jefone, ken ni Josue nga anak ni Nun.