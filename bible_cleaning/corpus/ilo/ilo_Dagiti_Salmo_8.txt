1: O Apo nga Apomi,
: iti sangalubongan, makita ti kinatan-okmo!
: Dumanon sadi langit ti pannakaidaydayawmo
2: nga ikanta dagiti ubbing ken maladaga.
: Natalgedka ket awan pakaan-anoam kadagiti kabusormo;
: pasardengem ti amin a sumuppiat kenka.
3: No tangadek ti langit nga inaramidmo,
: ti bulan ken dagiti bituen nga insaadmo
4: ania ti tao tapno isut' panunotem?
: Tao laeng ngem isut' asikasoem.
5: Pinarsuam ti tao a nababbaba ngem sika
: ket ti dayag ken dayaw kenkuana imbalangatmo.
6: Pinagturaymo iti amin a parsua.
: Insaadmo amin a banag iti sakaananna
7: dagiti karnero ken baka, ken uray dagiti atap nga animal,
8: dagiti tumatayab, dagiti ikan ken amin a parsua iti taaw.
9: O Apo nga Apomi, makita ti kinadayagmo iti sangalubongan!