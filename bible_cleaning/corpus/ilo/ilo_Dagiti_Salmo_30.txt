1: Idaydayawka, O Apo ,
: gapu ta insalakannak,
: ket dimo impalubos
: nga agragsak dagiti kabusorko.
2: O Apo a Diosko, immasugak a tulongannak
: ket sika, pinaimbagnak.
3: O Apo , manipud iti tanem inaonnak;
: naikuyogak kadagiti mapan
: iti mangliwengliweng nga abut iti baba
: ngem insublim daytoy biagko.
4: Ikantayo ti pagdaydayaw iti Apo ,
: dakay a mapagtalkan a tattaona!
: Lagipenyo dagiti inaramid ti Nasantoan,
: ket agyamankayo kenkuana!
5: Apagdarikmat laeng ti pungtotna;
: ngem saan nga agpatingga ti kinaimbagna.
: Mabalin nga iti rabii adda sangsangit,
: ngem iti bigat, ragsak ti sumukat.
6: Nariknak ti talged ket kinunak iti nakemko,
: Pulos nga awan pakaan-anoak.
7: Nagsayaatkan, O Apo ,
: impasdeknak a kas iti bantay a di magunggon.
: Ngem idi inlingedmo ta rupam kaniak,
: ti buteng linapunosnak.
8: Kenka, O Apo , immawagak;
: nagpakpakaasiak a tulongannak
9: Ania ti magun-odmo iti ipapatayko?
: Ania ti imbag a magun-od iti pannakaitanemko?
: Maidaydayawdaka kadi dagiti natay?
: Maiwaragawagda aya ti imbagmo a di agsarday?
10: Denggennak, O Apo , ket kaasiannak!
: O Apo , tulongannak.
11: Pinagbalinmo a rag-o ti dung-awko;
: inikkatmo ti panesko,
: ket kinawesannak iti ragsak.
12: Iti kasta, saanakto nga agulimek,
: dagitinto pagdayawko kenka ti kankantaek.
: Sika, O Apo , ti Diosko;
: agnanayon a sika ti pagyamanak.