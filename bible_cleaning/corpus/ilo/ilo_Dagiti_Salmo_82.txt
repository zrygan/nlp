1: Agtugaw ti Dios a mangukom iti nailangitan a taripnong;
: iti ummong dagiti dios, ipaulogna ti pangngeddengna
2: Isardengyon ti nakillo a panangukomyo,
: saanyo nga ayonan dagiti dakes a tattao!
3: Salaknibanyo ti kalintegan dagiti ulila ken nakurapay,
: itedyo ti karbengan dagiti nakakaasi ken awanan gaway.
4: Alawenyo dagiti nakapuy ken marigrigat,
: ikanawayo ida kadagiti managdakdakes.
5: Dikay makaaw-awat ken awan ammoyo!
: Napalalo ti kinasukiryo,
: ket nagpukawen ti hustisia ditoy lubong.
6: Imbagak kadakayo a dioskayo,
: annaknakay amin ti Kangatoan.
7: Nupay kasta, mataykayto a kas kadagiti tattao,
: kas iti siasinoman a prinsipe, matnagkayto.
8: Umayka, O Dios, ket iturayam ti lubong;
: kukuam amin a nasion.