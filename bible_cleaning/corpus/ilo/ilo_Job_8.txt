12: Nalpas kadin ti bukodmo a bitla?
: Atiddog ngem awan met ti linaonna.
3: Ballikugen aya ti Dios ti hustisia?
: Killoenna aya ti kinalinteg?
4: Nalabit a nakabasol dagiti annakmo;
: dinusa ida ti Dios kas maitutop iti aramidda.
5: Agkamangka iti Dios a Mannakabalin-amin,
: ket agpakpakaasika kenkuana.
6: No pudno a nalintegka ken awan basolmo,
: awan duadua a tulongannaka ti Dios,
: ket isublina a kas gunggonam dagiti napukawmo.
7: Dinto maidilig ti napukawmo a kinabaknang
: iti itedto kenka ti Dios iti kamaudianan,
8: Amirisem ti kinasirib idi punganay;
: utobem dagiti nasursuro dagidi ammatayo.
9: Ababa unay ti biagtayo ket ania ti ammotayo?
: Ditoy daga, anniniwan laeng ti kayarigantayo.
10: Paisuroka kadagiti mamasirib idi ugma;
: ammoem ti pannursuroda, denggem ti ibagada
11: Saan nga agtubo dagiti runo iti awan danumna;
: iti la kadanuman ti pakasarakan kadakuada.
12: No agmaga ti nagtuboanda,
: magangoda idinto a kalanglangtoda,
: ken saan pay a mabalin a makeltay,
: kadagiti amin a mula, umunada a malaylay.
13: Mayarig dagiti awan Diosna kadagita a runo;
: apaman a lipatenda ti Dios, mapukaw metten ti namnamada.
14: Agtalekda iti panaititi sapot ti lawwalawwa.
15: Matuangda no agsanggirda iti balay ti lawwalawwa;
: no kumpetda iti panait, matulonganna aya ida a tumakder?
16: Kasla barsanga dagiti managdakdakes nga agtubo iti kainitan,
: barsanga nga agsaknap iti minuyongan.
17: Kadagiti bato, agkawikaw dagiti ramutda,
: kadagiti dadakkel a bato nairut ti ikakapetda.
18: Ngem no parutem ida,
: awan ti makaammo a sadiay ti nagtuboanda.
19: Wen, kasta laeng ti ragsak dagiti managdakdakes,
: adda dagiti umay a sumublat iti lugarda.
20: Saan a baybay-an ti Dios dagiti napudno a tattao;
: dina met tulongan dagiti nakillo.
21: Pagragsakennakanto manen;
: agkatawakanto, agriawkanto iti rag-o.
22: Ngem ibabainna dagiti manggura kenka,
: ket awanton ti taeng dagiti managdakdakes.