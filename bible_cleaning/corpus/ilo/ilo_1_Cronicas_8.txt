1: Adda lima nga annak ni Benjamin. Manipud inauna agingga iti inaudi isuda da Bela, Asbel, Ahara,
2: Noha ken Rafa.
3: Dagiti kaputotan ni Bela: da Addar, Gera, Abihud,
4: Abisua, Naaman, Ahoa,
5: Gera, Sefufan ken Huram.
67: Dagiti kaputotan ni Ehud: Naaman, Ahija ken Gera. Papangulo ida dagiti familia a nagnaed idiay Geba ngem napagtalawda sadiay ket napanda nagnaed idiay Manahat. Ni Gera nga ama da Uzza ken Ahihud ti nangipangulo iti ipapanawda.
89: Insina ni Saharaim dagiti assawana, da Husim ken Baara. Idi nagnaed idiay daga ti Moab, inasawana ni Hodes. Pito ti annakda: Jobab, Zibia, Mesa, Malcam,
10: Jeuz, Sakia ken Mirma. Nagbalin a papangulo ti familia dagiti amin nga annakna.
11: Adda met dua a lallaki nga annakda ken ni Husim: Ahitub ken Elpaal.
12: Tallo a lallaki dagiti annak ni Elpaal: Eber, Misam ken Semed. Ni Semed ti nangbangon kadagiti siudad ti Ono ken Lod agraman dagiti kabangibangda a barrio.
13: Da Beria ken Sema ti pangulo dagiti familia a nagnaed iti siudad ti Aijalon. Pinapanawda dagiti nagnaed iti siudad ti Gat.
14: Kadagiti kaputotan ni Beria, mairaman da Ahio, Sasak, Jeremot,
15: Zebadias, Arad, Eder,
16: Micael, Ispa ken Joa.
17: Kadagiti kaputotan ni Elpaal, mairaman da Zebadias, Mesullam, Hiski, Heber,
18: Ismerai, Izlia ken Jobab.
19: Kadagiti kaputotan ni Simei, mairaman da Jakim, Zikri, Zabdi,
20: Elienai, Zilletai, Eliel,
21: Adaias, Beraias, ken Simrat.
22: Kadagiti kaputotan ni Sasak, mairaman da Ispan, Eber, Eliel,
23: Abdon, Zikri, Hanan,
24: Hananias, Elam, Antotija,
25: Ifdeyas ken Penuel.
26: Kadagiti kaputotan ni Jeroham, mairaman da Samserai, Seharias, Atalias,
27: Jaaresias, Elias, ken Zikri.
28: Dagitoy dagiti pangulo ti kapuonan dagiti familia ken dagiti kangrunaan a kaputotanda a nagnaed idiay Jerusalem.
29: Binangon ni Jeiel ti siudad ti Gabaon ket nagnaed sadiay. Maaca ti nagan ti asawana.
30: Ni Abdon ti inauna nga anakna. Dagitoy ti dadduma nga annakna: Sur, Kis, Baal, Nadab,
31: Gedor, Ahio, Zeker
32: ken Miklot nga ama ni Simea. Nagnaed dagiti kaputotanda idiay Jerusalem iti asideg dagiti dadduma a familia iti kapuonanda.
33: Ni Ner ti ama ni Kis nga ama ni Saul. Uppat ti annak ni Saul: da Jonatan, Malkisua, Abinadab ken Esbaal.
34: Ni Jonatan ti ama ni Meribbaal nga ama ni Mica.
35: Uppat a lallaki ti annak ni Mica: da Piton, Melek, Tarea ken Ahaz.
36: Ni Ahaz ti ama ni Jehoadda. Adda tallo a lallaki nga annak ni Jehoadda: da Alemet, Asmabet ken Zimri. Ni Zimri ti ama ni Mosa
37: nga ama ni Binea nga ama ni Rafa nga ama ni Eleasa nga ama ni Azel.
38: Innem ti annak ni Azel: da Azrikam, Bokeru, Ismael, Searias, Abdias ken Hanan.
39: Adda tallo nga annak ni Esek a kabsat ni Azel: da Ulam, Jehus, ken Elifelet.
40: Mamaingel a mannakigubat ken pumapana dagiti annak ni Ulam. Sangagasut ket limapulo dagiti annak ken appokona. Kameng ti tribu ti Benjamin dagiti amin a nainaganan iti ngato.