1: Denggem kadi, O Dios, ti asugko;
: ipangagmo koma toy kararagko!
2: Addaak iti adayo a daga,
: awanen ti namnamak ket umawagak kenka!
: Ipannak iti natalged a disso
3: ta sika ti salaknibko,
: ti napigsa a sarikedked kadagiti kabusorko.
4: Pagnaedennak kadi iti
: toldam iti unos ti biagko;
: awan pakaan-anoak iti salinong dagiti payakmo.
5: Impangagmo dagiti karik, O Dios;
: ket intedmo kaniak ti agpaay
: kadagiti amin nga agdaydayaw kenka.
6: Paatiddogem kadi ti biag ti ari;
: wen, manayon koma ti panagbiagna!
7: Agturay koma nga agnanayon, O Dios, iti imatangmo;
: salaknibam kadi iti di agbalbaliw nga ayat ken kinapudnom.
8: Ket inaldawto a kantaanka,
: dagiti karik a daton idatagkonto ida kenka.