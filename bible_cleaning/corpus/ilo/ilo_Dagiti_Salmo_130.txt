1: Manipud kaunggan ti panagtuokko,
: umawagak kenka, O Apo !
2: O Apo, denggem kadi toy asugko,
: ipangagmo kadi ti panagpatulongko.
3: O Apo , no tutopam dagiti basbasolmi,
: siasino ti makalisi iti pannusam?
4: Ngem pakawanennakami,
: tapno agbutengkami ken agdayawkam kenka.
5: Sigagagarak a manguray iti tulong ti Apo ,
: ket mangnamnamaak iti saona.
6: Ur-urayek ti Apo;
: ad-adda pay ti panangseggak ngem ti panangsegga
: dagiti agbambantay iti idadateng ti bigat.
7: O Israel, agtalekka iti Apo ,
: ta saan nga agbalbaliw ti ayatna,
: ket kanayon a siaayat a mangisalakan.
8: Isalakannanto dagiti Israelita
: kadagiti amin a basbasolda.