1: Agtalekak iti panangsalaknib iti Apo .
: Ngem apay a kunayo,
: Tumayabka a kas billit kadagiti bambantay,
2: ta isagana dagiti nadangkes ti panada
: tapno iti nalemmeng a yanda
: panaenda dagiti nalinteg a tattao.
3: No marba dagiti pamuon,
: ania ti aramidento dagiti nalinteg?
4: Adda ti Apo iti nasantoan a templona;
: adda idiay langit ti tronona.
: Sipsiputanna dagiti tattao iti amin a lugar
: ket ammona no ania dagiti ar-aramidda.
5: Dagiti naimbag ken dakes a tattao,
: agpapadada nga usigen ti Apo ;
: dagiti saan nga agtulnog iti linteg,
: guraenna iti amin a pusona.
6: Kadagiti managdakdakes, dumardarang a beggang
: ken sumsumged nga asufre ti idissuorna;
: makasinit nga angin ti pangdusana kadakuada.
7: Nalinteg ti Apo .
: Dagiti naimbag nga aramid ayatenna;
: agbiagto iti imatangna dagiti agtulnog kenkuana.