1: Isalakannak, O Dios,
: babaen iti pannakabalinmo;
: wayawayaannak babaen iti bilegmo!
2: Denggem, O Dios, toy kararagko;
: timudem dagitoy balikasko!
3: Dagiti natangsit a tattao umaydak rauten;
: dagiti naranggas a tattao panggepdak a patayen,
: tattao a saan a mangikankano iti Dios.
4: Ngem ti Dios ti tumulong kaniak,
: ti Apo ket salaknibannak!
5: Agballatekto kadagiti kabusorko ti mismo a kinadakesda.
: Agsipud ta mapagtalkan ti Dios, dadaelennanto ida.
6: Siraragsakakto a mangipaay iti datonko kenka;
: O Apo , agyamanakto kenka ta naimbagka.
7: Inispalnak kadagiti amin a parikutko,
: ket nakitak ti pannakaparmek dagiti kabusorko.