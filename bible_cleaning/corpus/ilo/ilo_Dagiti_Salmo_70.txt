1: O Dios, isalakannak!
: Darasem, Apo , ti tumulong kaniak!
2: Maparmek koma ken
: matikaw dagiti agpanggep a pumatay kaniak!
: Mapasanud ken mabainan koma
: dagiti agtarigagay iti pakaranggasak!
3: Maupay koma dagiti mangang-angaw kaniak
: babaen iti inda pannakaabak!
4: Agragsak ken agrag-o koma
: dagiti amin nga umay kenka!
: Agnanayon koma a kuna
: dagiti amin nga agyaman iti panangisalakanmo
: Nagtan-ok ketdin ti Dios!
5: Nakapuy ken marigrigatak;
: darasem, O Dios, ti umay ditoy dennak!
: Sika ti tumulong ken mangisalakan kaniak
: O Apo , dika kadi agtaktak!