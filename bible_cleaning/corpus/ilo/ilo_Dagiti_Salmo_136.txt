1: Naimbag ti Apo ,
: ket agyamankayo ngarud kenkuana;
: agnanayon ti di agbaliw nga ayatna.
2: Agyamankay iti Dios dagiti didios;
: agnanayon ti di agbaliw nga ayatna.
3: Agyamankay iti Apo dagiti appo;
: agnanayon ti di agbaliw nga ayatna.
4: Isu laeng ti makaaramid
: kadagiti naindaklan a milagro;
: agnanayon ti di agbaliw nga ayatna.
5: Inaramidna dagiti langit babaen iti kinasiribna;
: agnanayon ti di agbaliw nga ayatna.
6: Impasdekna ti daga iti rabaw dagiti danum;
: agnanayon ti di agbaliw nga ayatna.
7: Pinarsuana ti init ken ti bulan;
: agnanayon ti di agbaliw nga ayatna.
8: Insaadna ti init a mangituray iti aldaw;
: agnanayon ti di agbaliw nga ayatna.
9: Inkabilna ti bulan ken dagiti bituen a mangituray iti rabii;
: agnanayon ti di agbaliw nga ayatna.
10: Pinatayna dagiti inauna a lallaki nga annak dagiti Egipcio;
: agnanayon ti di agbaliw nga ayatna.
11: Inruarna dagiti Israelita idiay Egipto;
: agnanayon ti di agbaliw nga ayatna.
12: Inruarna ida babaen iti nabileg
: ken mannakabalin a takkiagna;
: agnanayon ti di agbaliw nga ayatna.
13: Pinagbingayna ti Nalabaga a Baybay;
: agnanayon ti di agbaliw nga ayatna.
14: Ket indauloanna a nagna dagiti tattaona;
: agnanayon ti di agbaliw nga ayatna.
15: Ngem linemmesna ti Faraon ken ti armadana;
: agnanayon ti di agbaliw nga ayatna.
16: Impanguloanna dagiti tattaona iti ilalasatda idiay let-ang;
: agnanayon ti di agbaliw nga ayatna.
17: Nagpapatay kadagiti nabibileg nga ari;
: agnanayon ti di agbaliw nga ayatna.
18: Nagpapatay kadagiti agdindinamag nga ari;
: agnanayon ti di agbaliw nga ayatna.
19: Ni Sihon nga ari dagiti Amorreo;
: agnanayon ti di agbaliw nga ayatna.
20: Ken ni Og nga ari ti Basan;
: agnanayon ti di agbaliw nga ayatna.
21: Intedna ti dagada kadagiti tattaona;
: agnanayon ti di agbaliw nga ayatna.
22: Wen, intedna ken ni Israel nga adipenna;
: agnanayon ti di agbaliw nga ayatna.
23: Dinatay nalipatan idi naparmektayo;
: agnanayon ti di agbaliw nga ayatna.
24: Ket inispalnatayo kadagiti kabusortayo;
: agnanayon ti di agbaliw nga ayatna.
25: Ikkanna iti kanen ti amin a pinarsuana;
: agnanayon ti di agbaliw nga ayatna.
26: Agyamankayo iti Dios ti langit;
: agnanayon ti di agbaliw nga ayatna.