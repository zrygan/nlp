1: Kaskam la agtagtagainep idi
: isublinakami ti Apo idiay Jerusalem.
2: Kasta unay a katkatawami,
: agkakantakami gapu iti rag-o.
: Iti kasta, kinuna dagiti sabali a pagilian,
: Impaay ti Apo kadakuada dagiti bambanag a naindaklan!
3: Wen, impaayna kadakami dagiti dadakkel a banag,
: ket anian a ragsakmi!
4: O Apo , isublinakami kadi iti sigud a kinarang-aymi,
: kas iti panagayus manen dagiti karayan a nagmaga.
5: Dagiti naglulua bayat ti panagmulada,
: agapitdanto koma a siraragsak.
6: Dagiti napan nagbunobon nagsangsangitda a siaawit iti bin-i,
: ngem agsublidanto nga agkankanta iti rag-o
: a siaawit kadagiti apitda.