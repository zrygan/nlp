1: Kinuna ti Apo , Sidadaanak idi a mangipangag iti kararag dagiti tattaok ngem dida met nagkararag. Inur-urayko ida a mangbirok kaniak, ngem dida inggay-at ti mangbirok kaniak. Saan a nagkararag kaniak ti nasion, nupay sisasaganaak a mangibaga iti daytoy: Adtoyak a tumulong kenka.
2: Sisasaganaak nga umawat kadagitoy a tattao, isuda a mangipapilit nga agaramid iti dakes ket mapanda iti kaykayatda.
3: Dida agbain a kanayon a mamagpungtot kaniak. Agidatagda kadagiti sakrifisio nga idatdatag dagiti pagano kadagiti minuyongan a sagrado ken agpuorda iti insenso kadagiti altar dagiti pagano.
4: Iti rabii, mapanda kadagiti rukib ken tantanem tapno makiumanda kadagiti espiritu dagiti natay. Agsida dagitoy a tattao iti karne ti baboy. Umigupda iti digo ti karne a naidatag iti panagdaton dagiti pagano.
5: Kalpasanna, ibagada kadagiti tattao nga umadayoda ket dida sagiden ida ta nasantoanda unay. Diak maanusan dagiti kastoy a tattao. Kasla apuy a saan a maiddep ti pungtotko kadakuada.
6: Inkeddengkon ti dusa nga ipatayko kadakuada ket naisuraten ti sentensia. Diak pakawanen ti inaramidda ket dusaek ida
7: gapu kadagiti basbasolda ken kadagiti basbasol dagiti kapuonanda. Nagpuorda iti insenso kadagiti turod a pagdaydayawan dagiti pagano ket dakes ti saoda maipapan kaniak. Dusaek ngarud ida a kas mayannatup kadagiti inaramidda.
8: Kuna ti Apo , Awan ti mangdadael kadagiti nasayaat nga ubas. Aramidenda ketdi nga arak. Diak met dadaelen dagiti amin a tattaokisalakankonto dagiti agserbi kaniak.
9: Bendisionakto dagiti Israelita a nagtaud iti tribu ti Juda ket tagikuaento dagiti kaputotanda ti dagak a kabambantayan. Agnaedto sadiay dagiti pinilik a tattaok, isuda nga agserbi kaniak.
10: Agdaydayawdanto kaniak ket ipaarabdanto dagiti karnero ken bakada iti Tanap ti Saron iti laud ken iti Tanap ti Riribuk iti daya.
11: Ngem saanto a kasta ti maaramid kadakayo a mangtallikud kaniak, dakayo a di mangikankano iti Sion, ti nasantoan a bantayko ken agdaydayaw kada Gad ken Meni a didiosen ti gasat ken pagbanagan.
12: Intudingkayo a matay iti kampilan gapu ta didak impangag idi inayabankayo. Didak inkankano idi nagsaoak. Kinaykayatyo ti nagsukir kaniak ken nagaramid iti dakes.
13: Ibagak ngarud kadakayo nga adunto ti kanen ken inumen dagiti agdaydayaw ken agtulnog kaniak, ngem mabisinan ken mawawkayto. Naragsakdanto ngem maibabainkayto.
14: Agkantadanto gapu iti rag-o, ngem agsangitkayto gapu iti ladingityo.
15: Aramatento dagiti pinilik a tattao a pagilunod iti naganyo. Siak nga Apo Dios ti mangpapatayto kadakayo. Ngem ikkakto iti baro a nagan dagiti agtulnog kaniak.
16: Siasinoman nga agnaed iti daga nga agkiddaw a mabendisionan, agdawatto iti napudno a Dios. Siasinoman nga agsapata, pagsapatananto ti nagan ti napudno a Dios. Awanton dagiti riribuk iti napalabas ket malipatandanton.
17: Kuna ti Apo , Mangaramidak iti baro a langit ken baro a daga. Malipatanton a mamimpinsan dagiti napasamak iti napalabas.
18: Agrag-o ken agragsakkayo iti agnanayon gapu iti parsuaek. Mapnonto iti rag-o ti baro a Jerusalem a parsuaek. Naragsakto dagiti tattaona.
19: Mapnoakto met iti rag-o gapu iti Jerusalem ken kadagiti tattaona. Awanton ti agsangit sadiay, awanton ti umawag iti tulong.
20: Awanton ti matay a maladaga. Madanonto ti tunggal maysa ti naikeddeng a panagbiagna. Maibilang nga ubing pay ti tao a makadanon iti sangagasut a tawen. No adda matay sakbay ti naikeddeng a kaatiddog ti biagna, maipakita a dinusak.
2122: Agbangonto dagiti tattao iti balbalayda ket isudanto a mismo ti agnaeddinto usaren ti sabali a tao. Agmuladanto iti ubas ket isudanto ti uminum iti araknadinto inumen ti sabali. Napautto ti biag dagiti tattaok a kas iti kapaut ti kayo. Isudanto ti naan-anay nga agnam-ay kadagiti nagbannoganda.
23: Agballigidanto iti amin nga aramidda ket awanto ti didigra a sumangbay kadagiti annakda. Bendisionakto ida ken dagiti kaputotanda iti amin a tiempo.
24: Sungbatakto ida uray madama pay laeng nga agkarkararagda.
25: Agkakaarabto dagiti lobo ken dagiti urbon ti karnero. Manganto ti leon iti garami a kas iti baka. Saanton a napeggad ti uleg. Awanton ti aniaman a makadangran wenno dakes idiay Sion a nasantoan a bantayko.