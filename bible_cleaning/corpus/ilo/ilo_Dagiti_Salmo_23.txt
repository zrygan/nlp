1: Apo , sika ti pastorko,
: adda aminen a masapulko.
2: Iti nalangto a karuotan, paginanaennak;
: iti sibay dagiti dandanum a natalinaay, idalannak.
3: Ipaaymo kaniak ti baro a pigsa.
: Tarabayennak iti tumutop a dalan, kas inkarim.
4: Uray pay no ginget ni patay ti paglasatak
: saanakto nga agbuteng ta addaka kaniak!
: Ti sarukod ken bastonmo salaknibandak.
5: Mangisaganaka iti padaya nga agpaay kaniak,
: iti imatang dagiti kabusorko.
: Pinaaruyotam daytoy ulok iti lana,
: ket agliplippias ti kopak.
6: Awan duadua a kumuyogto kaniak ti kinaimbag
: ken ti kinamanagayatmo bayat ti panagbiagko,
: ket agtaengakto nga agnanayon iti balaymo.