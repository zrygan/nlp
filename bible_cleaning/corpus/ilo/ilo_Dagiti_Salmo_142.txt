1: Agdawatak iti tulong iti Apo ;
: agpakpakaasiak kenkuana.
2: Yumanko kenkuana dagiti amin a sakit ti nakemko.
: Ibagak kenkuana dagiti amin a parikutko.
3: Ammona ti rumbeng nga aramidek,
: no mapukawko ti namnamak.
: Nangikabil dagiti kabusorko
: iti pangsiloda kaniak.
4: Tumalliawak iti sikigak,
: ket makitak nga awan tumulong kaniak.
: Awan mangsalaknib
: ken mangisakit kaniak.
5: O Apo , umasugak kenka iti tulong.
: Sika, O Apo , ti salaknibko,
: ditoy a biag sika laeng ti masapulko.
6: Ipangagmo koma ti asugko,
: ta awanen a pulos ti namnamak.
: Isalakannak kadagiti kabusorko
: a napigpigsa nga adayo ngem siak.
7: Ispalennak iti pakarigatak,
: ket idaydayawkanto iti gimong dagiti tattaom,
: agsipud ta naimbagka kaniak.