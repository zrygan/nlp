1: Iti maikapat a tawen a panagari ni Jehoyakim nga anak ni Josias idiay Juda, insurat ni Baruc nga anak ni Nerias ti indiktarko kenkuana. Imbagak kenkuana
2: ti kinuna ti Apo a Dios ti Israel, Baruc,
3: kunkunam, Asiak pay! Dinegdegan ni Yahweh ti rigrigatko; ninayonanna iti ladingit. Mautoyanakon nga agas-asug ket awan ti pakabang-arak.
4: Ngem siak, ni Yahweh, rebbaek ti binangonko ken parutek ti immulak. Aramidekto daytoy iti entero a daga.
5: Tarigagayam kadi ti pannakaisalsaluminam? Dimo tarigagayan ta didigraek ti amin a sangkataoan. Nupay kasta, ipaluboskonto nga awan ti pakaan-anoam iti sadinoman a papanam. Siak, ni Yahweh, ti nagsao iti daytoy.