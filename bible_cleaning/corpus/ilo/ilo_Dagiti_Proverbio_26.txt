1: Saan a maiparbeng a padayawan ti maag. Mayarig daytoy iti yelo nga agtinnag iti kalgaw wenno iti tudo iti tiempo ti panagani.
2: Saannaka a dangran dagiti lunod malaksid no rumbeng nga agpaay kenka. Mayarigda kadagiti agtayab a billit ken saan nga agdisso.
3: Masapul a bautem ti kabalio, busalam ti asno, ket masapul a kabilem ti maag.
4: No sungbatam ti awan serserbina a saludsod, maibilangka a maag a kas iti nagsaludsod.
5: Sungbatam ti maag kas mayannurot iti kinamaagna amangan no agbalinka met a kas kenkuana.
6: No maag ti ibaonmo a mangidanon iti mensahe, naimbag pay a putdem ti sakam. Agbirbirokka la iti riribuk.
7: Mausar ti maag ti maysa a pagsasao a kas iti panangusar ti pilay kadagiti sakana.
8: Ti mangpadayaw iti maysa a maag, mayarig iti tao a mangigalut iti bato iti palsiitna.
9: No agsao ti maag iti proberbio, ipalagipna kenka ti maysa a mammartek a mangpadas a mangikkat iti siit iti imana.
10: Ti manangdan iti maag a mayat a sumrek nga agtrabaho, paspasakitanna laeng dagiti maseknan.
11: Ti maag a mangulit iti minamaag nga aramidna, mayarig iti aso a mangan iti sarruana.
12: Naim-imbag ti kamaagan a maag ngem ti tao a mangipagarup a masirib uray no saan.
13: Apay a saan a rummuar iti balay ti tao a nasadut? Ania ti kabutengna? Dagiti kadi leon?
14: Agballikid ti sadut iti iddana. Saan a makaadayo, kas iti ridaw nga agpusipos kadagiti bisagrana.
15: Adda dagiti tattao a napalalo ti sadutdakasadutda pay nga isubo ti kanenda.
16: Ipagarup ti sadut a nasirsirib ngem iti pito a lallaki a makailawlawag a naimbag iti kapanunotanda.
17: Ti makibiang iti panagsusuppiat mayarig iti tao a mapan iti kalsada ket tiliwenna ti aso iti lapayagna.
1819: No allilawem ti padam a tao samo kuna nga agang-angawka laeng, arigmo iti agmauyong nga agabalbalay iti makapatay nga armas.
20: Maiddep ti apuy no maibusan iti sungrod; agsardeng met ti panagaapa no awan ti mamadpadakes.
21: No adda la ketdi uging, agtalinaed ti beggang, no adda la ketdi kayo, saan a maiddep ti apuy; kasta met a rubroban dagiti mannakiringgor ti panagaapa.
22: Kasla naimas a taraon ti pammadpadakes; magustoantayo nga ipauneg!
23: Ti saan a naimpusoan a panagsao a mangilinged iti pudno a pampanunotem mayarig iti pirak a nakalupkopan iti damili.
24: Ilemmeng ti maag ti gurana babaen iti patiray-okna.
25: Napintas a denggen, ngem dimo patpatien, agsipud ta adda pito a makarimon iti pusona.
26: Mabalin a mailemmengna ti gurana, ngem maiparangarang latta ti dakes nga aramidna.
27: Dagiti mangkali iti palab-og nga agpaay kadagiti sabsabali isudanto met laeng ti maipalab-og. Dagiti mangirugi iti reggaay, isudanto met laeng ti magaburan.
28: Kagurguram ti maysa a tao no padpadaksem. Awan ti patauden ti panagpatiray-ok no di pannakadadael.