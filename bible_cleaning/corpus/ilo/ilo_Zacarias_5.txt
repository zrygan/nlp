1: Kimmitaak manen ket naimatangak ti maysa a nalukot a pagbasaan nga agtaytayab.
2: Sinaludsod ti anghel no ania ti nakitak. Insungbatko, Maysa nga agtaytayab a pagbasaan a 30 a kadapan ti kaatiddogna ken 15 a kadapan ti kaakabana.
3: Imbagana kaniak, Nailanad iti daytoy a pagbasaan ti lunod nga agsaknap iti entero a daga. Iti maysa a bangir ti pagbasaan, nailanad a mapapanaw amin a mannanakaw iti daga. Iti sabali a bangir, nailanad met a maipanawto amin nga agsapata iti ulbod.
4: Kinuna ti Apo a Mannakabalin-amin nga idissuornanto daytoy a lunod kadagiti balay dagiti mannanakaw ken kadagiti balay dagiti agsapata iti ulbod. Agtalinaedto daytoy kadagiti balbalayda ket ibusennanto ida a mamimpinsan.
5: Nagparang manen ti anghel ket kinunana, Kitaem ti sumungsungad!
6: Sinaludsodko no ania daydiay ket kinunana, Maysa a basket. Iladawanna ti basol ti entero a daga!
7: Adda buli a kalub ti basket. Idi kitkitaek, naingato ti kalub ket nakitak iti unegna ti maysa a babai a nakatugaw.
8: Kinuna ti anghel, Iladawan daytoy a babai ti kinadakes. Kalpasanna, intalmegna ti babai iti uneg ti basket sana inkabil ti kalub.
9: Timmangadak ket nakitak ti dua a babbai nga addaan iti nabileg a payak a kas iti payak ti kannaway, ket agturongda iti ayanko. Innalada ti basket ket intayabda.
10: Sinaludsodko iti anghel, Sadino ti pangipananda?
11: Kinunana, Idiay Babilonia a pangaramidanda iti templona. Apaman a malpas ti templo, maipanto sadiay ti basket tapno pagdaydayawan dagiti tattao.