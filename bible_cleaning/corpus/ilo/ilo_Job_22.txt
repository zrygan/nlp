12: Adda aya imbag a maipaay ti tao iti Dios,
: uray no isut' kasiriban?
3: Adda aya magun-od ti Dios
: iti panagaramidmo iti naimbag?
: Pagsayaatanna aya no agbalinka a nalinteg?
4: Tubngaren ken ukomennaka ti Dios,
: saan a gapu ta agbutengka kenkuana,
5: no di ket gapu iti nadagsen a basolmo,
: gapu kadagiti amin a dakes nga aramidmo.
6: Tapno mapagbayadmo ti nakautang kenka,
: innalam dagiti kawesna ket binay-am nga awan arruatenna.
7: Dimo pinainum dagiti mawaw;
: dimo pinakan dagiti mabisin.
8: Inaramatmo ti turay ken saadmo
: a nangtagikua iti entero a daga.
9: Dimo tinulongan dagiti balo a babbai;
: tinakawam ken inlupitlupitmo pay dagiti ulila.
10: Isu a nalawlawka kadagiti pakatnagan,
: ket kellaat a buteng ti manglapunos kenka.
11: Kasta unay ti sipnget ket awan makitam,
: ket lemmesennaka ti layus.
12: Saan aya nga agnanaed ti Dios iti kangatoan a langit?
: ket tantannawaganna dagiti bituen uray no nangatoda?
13: Ngem kaskasdi a saludsodem, Ania ti ammo ti Dios?
: Nalingdan kadagiti ulepkasano ngarud nga ukomennatayo?
14: Ipagarupmo a saan a makakita ti Dios gapu iti napuskol nga ulep
: bayat ti pampannagnana iti tangatang
: a beddeng ti langit ken daga.
15: Inkeddengmo kadi ti magna iti dalan
: a nagnaan dagiti managdakdakes?
16: Sakbay a dimteng ti panawenda,
: adda layus a nangyanud kadakuada.
17: Dagitoy dagiti tattao a nangtallikud iti Dios;
: namatida nga awan ti maaramidna kadakuada.
18: Nupay kasta, pinarang-ay ti Dios ida.
: Diak maawatan ti panunot dagiti managdakdakes.
19: Maragsakan dagiti naimbag a tattao, agkatawa dagiti nalinteg
: no makitada a madusa dagiti managdakdakes.
20: Madadael ti amin a sanikua ti managdakdakes;
: no adda matda kenkuana, mauram amin awan labasna.
21: Job, makikappiaka iti Dios
: tapno imbag ti umadani kenka.
22: Ipangagmo ti pannursurona,
: ket ipapusom ti saona.
23: Wen, agsublika a sipapakumbaba iti Dios,
: ket ikkatem ti amin a kinadakes iti balaymo.
24: Ibellengmo dagiti balitokmo;
: ipurruakmo ti kasin-awan a balitokmo
: iti nagmaga a nagayusan ti waig.
25: Ti Mannakabalin-amin a Dios
: ti ibilangmo a balitok ken pirakmo.
26: Ket agtalekkanto latta iti Dios;
: isunto ti pagtaudan ti rag-om.
27: Inton agkararagka, innakanto sungbatan,
: ket tungpalemto dagiti kari a sinapataam.
28: Agballigikanto iti amin nga aramidmo,
: ket addanto lawag a mangsilnag iti dalanmo.
29: Itan-ok ti Dios dagiti napakumbaba
: ket ipababana dagiti natangsit.
30: Ispalennakanto no awan nakabasolam;
: isalakannaka no nalinteg ti aramidmo.