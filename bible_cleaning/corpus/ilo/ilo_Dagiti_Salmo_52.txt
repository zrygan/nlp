1: Apay a pagpasindayagmo, tao a maingel, ti kinaulpitmo kadagiti nalinteg a tattao?
: Saan nga agbalbaliw ti ayat ti Dios.
2: Agmalmalem nga agpampanunotka iti pannakadadael,
: ti dilam kasla labahas a natadem.
: Ti agparbo iti ulbod kanayonem.
3: Ad-adda nga ayatem ti dakes ngem ti naimbag;
: kaykayatmo ti agulbod ngem ti agsao iti pudno.
4: Pagay-ayatmo ti mamadpadakes, sika nga ulbod.
5: Ngem agnanayonto ti pannakadadaelmo;
: manipud iti toldam, ti Dios rabsutennakanto;
: ikkatennakanto iti daga dagiti sibibiag.
6: Makitanto dagiti nalinteg ket agbutengdanto;
: ngem katawaandakanto a kunkunada,
7: Kitaenyo ti tao a di nagkamang iti Dios,
: nagtalek iti adu a sanikuana,
: nagtalged iti kinabaknangna!
8: Ngem siak, mayarigak iti nalangto nga olibo iti balay ti Dios.
: Agtalekak iti di agbalbaliw nga ayatna iti agnanayon nga awan ingganna.
9: Kanayon nga agyamanak kenka, O Dios, gapu iti inaramidmo.
: Itan-okkanto iti sango dagiti tattaom
: ket ipakdaarkonto ti kinaimbagmo.