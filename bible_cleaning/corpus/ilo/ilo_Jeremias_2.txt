1: Imbaga ti Apo kaniak
2: nga innak ipakaammo daytoy a mensahe kadagiti amin nga agnaed idiay Jerusalem
: Malagipko ti kinapudnom idi ubingka;
: malagipko met ti ayatmo kaniak idi kakaskasarta.
: Sinurotnak idiay let-ang,
: iti maysa a daga nga awan pay mulana.
3: Israel, nailasinka nga agpaay kaniak,
: sika ti pinilik a kasayaatan a bunga.
: Pinagsagabak dagiti amin a nangranggas kenka;
: inyegko ti didigra kadakuada.
: Daytoy ti sao ni Yahweh.
4: Denggenyo ti mensahe ti Apo , dakayo a kaputotan ni Jacob, dakayo a tribu ti Israel.
5: Kuna ti Apo
: Ania ti pammabasol dagiti kapuonanyo kaniak?
: Apay a tinallikudandak?
: Nagdaydayawda kadagiti awan serbina a didiosen,
: ket nagbalinda met nga awan serbina.
6: Saanda a sinaludsod,
: Sadino ti ayan ti Apo
: a nangiruar kadatayo idiay Egipto?
: Sadino ti ayan
: ti nangidalan kadatayo idiay let-ang,
: daga a langalang ken ayan ti adu nga abut,
: namaga ken napeggad a daga,
: daga a saan a mapagpagnaan
: ken daga nga awan agnaed?
7: Impanko ida iti nadam-eg a daga,
: tapno lak-amenda dagiti bungana ken amin a naimbag a masarakan kenkuana.
: Ngem idi dimtengda sadiay,
: tinulawanda dayta a daga.
: Pinagbalinda a makarimon
: ti daga nga intedko kadakuada.
8: Saan a sinaludsod dagiti papadi, Sadino ti ayan ti Apo ?
: Saandak nga am-ammo dagiti papadik;
: binusordak dagiti agtuturay.
: Iti nagan ni Baal, nagsao dagiti profeta
: ket nagdaydayawda kadagiti didiosen nga awan serbina.
9: Kuna ti Apo ,
: Isut' gapuna nga idatagko
: daytoy a pammabasol kadakayo.
: Idatagko pay daytoy a pammabasol kadagiti annak dagiti annakyo.
10: Agpalaudkayo a mapan idiay puro ti Kitim ket kitaenyo.
: Mangibaonkay iti mapan idiay Kedar;
: matakuatanyonto nga awan pay ti kastoy a napasamak.
11: Addan aya nasion a nangisukat iti diosna
: uray pay saan a pudno a dios?
: Ngem insukatdak dagiti tattaok,
: siak a Dios a nangitan-ok kadakuada;
: wen, insukatdak kadagiti didiosen a saan a makatulong kadakuada.
12: Iti kasta, siak, ni Yahweh,
: bilinek ti langit nga agkintayeg,
: pagamakek ken pagsiddaawek.
13: Adda dua a basol dagiti tattaok
: binaybay-andak nga ubbog ti danum a sibibiag,
: nagkalida kadagiti bubon a di mabalin a pagurnongan iti danum.
14: Tagabu aya ti Israel? Nayanak aya a tagabu?
: Apay ngarud nga an-anupen dagiti kabusorna?
15: Kasda la leon a nagngernger kenkuana;
: pinagbalinda a disierto ti dagana
: ket dagiti ilina narbada,
: naan-anay a nagpanawan,
: awan agnaed kadakuada.
16: Binurak tattao't Memfis ken Tafnes ti ulona.
17: Israel, sika a mismo ti nangyeg iti daytoy a dusa
: ta binaybay-annak, ni Yahweh a Diosmo,
: idi kibkibinenka iti dalanmo.
18: Ania ti maal-alam no mapanka idiay Egipto
: tapno uminumka iti Karayan Nile?
: Ania ti gunggonam no mapanka idiay Asiria
: tapno uminumka iti Karayan Eufrates?
19: Ti mismo a kinadakesmo ti pakadusdusaam;
: maukomkanto gapu iti panangtallikudmo kaniak.
: Maammoamto ti kinapait ken kinadakes
: iti panangbaybay-am ken ni Yahweh a Diosmo,
: ken saanmon a panagbuteng kaniak.
: Daytoy ti saok nga Apo a Dios a Mannakabalin-amin.
20: Kuna ti Apo a Dios ,
: Israel, nabayagen a linaksidmo ti panangiturayko.
: Dimo kinayat ti agtulnog ken agdaydayaw kaniak.
: Iti tunggal nangato a turod
: ken iti sirok ti nalangto a kayo,
: nagdaydayawka kadagiti didiosen,
: nagiddaka a kasla balangkantis.
21: Immulaka a kas iti napili nga ubas,
: kas kasayaatan a bukel ti frutas.
: Ngem kitaem ti nagbalinam!
: Kaska la nalungsot nga ubas,
: nga awan serserbina, awan mangayat.
22: Uray no agdigoska iti adda apogna a danum,
: ken agsabonka iti adu,
: makitak latta ti mansa ti basolmo.
23: Kasano a kunam a dimo tinulawan ti bagim?
: Kasano a kunam a dika nagdaydayaw kadagiti didiosen a Baal?
: Kitaem ti panagbasolmo idi addaka iti tanap;
: kitaem ti inaramidmo.
: Arigmo ti agmaya a kamelio
: a taray a taray
24: nga agdardaras nga agturong iti disierto.
: Awan makapasardeng kenkuana.
: Nalaka a biroken dagiti agtarigagay kenkuana,
: ta sisasagana latta no masapulda.
25: Israel, dimo ipalubos nga agsakasakaka,
: wenno mamagaan ta karabukobmo.
: Ngem kunam, Diak mabalin ti agsubli.
: Ay-ayatek dagiti didiosen, ket surotek ida.
26: Kuna ti Apo , Kas iti mannanakaw a maibabain no matiliwan iti aramidna, kastanto met a maibabainkayo amin nga Israelitadagiti ariyo ken ofisialesyo, dagiti papadi ken profetayo.
27: Maibabainkayto amindakayo nga agkuna nga amayo ti kayo, ken inayo ti bato. Mapasamakto daytoy ta tinallikudandak ket saankayo a nagsubli kaniak. Ngem no adda rigatyo, dawatenyo nga isalakankayo.
28: Ngem sadino ti ayan dagiti didiosen nga inaramidyo a pagdaydayawanyo? No adda rigatyo, bay-anyo nga isuda ti mangisalakan kadakayono kabaelanda! Juda, adu ti didiosem a kas iti kaadu dagiti ilim.
29: Ania aya ti reklamoyo? Apay a sinukirdak?
30: Awan serserbi ti panangdusak kadakayo; diyo kayat ti paisuro kaniak. Kaskayo la narungsot a leon, a nangpapatay kadagiti profetayo.
31: Dakay a tattao ti Israel, denggenyo a naimbag ti saok. Nagbalinak aya a let-ang kadakayo, kas iti nasipnget ken napeggad a daga? Saan! Apay ngarud a kunayo nga aramidenyonto ti kaykayatyo, ket pulos a dikayto agsubli kaniak?
32: Malipatan aya ti balasang ti alahasna? Malipatan aya ti babai ti kawesna nga agkasar? Ngem namin-adu a nalipatandak dagiti tattaok.
33: Nalaingka nga agarem! Mabalin a makasursuro kenka dagiti kadaksan a babbai.
34: Namansaan dagiti pagan-anaymo iti dara dagiti napanglaw ken awan basolna, saan nga iti dara dagiti mannanakaw.
: Ngem uray kasta,
35: kunam pay laeng, Awan basolko; awan duadua a nagbaawen ti pungtot ti Apo kaniak. Ngem siak, ni Yahweh, dusaenkanto gapu ta ilibakmo a nagbasolka.
36: Imbabam ta dayawmo babaen iti panagkamangmo kadagiti didiosen dagiti sabali a pagilian. Paayennakanto ti Egipto a kas iti panangpaay kenka ti Asiria.
37: Panawamto ti Egipto a nakadumogka gapu iti bainmo. Siak, ni Yahweh, linaksidko dagiti tattao a pagtaltalkam; awan pagimbagan a maitedda kenka.