1: Madaydayaw ti Apo !
: Dakayo nga adipen ti Apo ,
: idaydayawyo ti naganna.
2: Madaydayaw koma ti naganna ita ken iti
: agnanayon nga awan inggana.
3: Manipud daya agingga iti laud
: maidaydayaw ti nagan ti Apo !
4: Iturayan ti Apo ti amin a pagilian,
: ket ti dayagna ringbawanna ti tangatang.
56: Awan ti kas iti Apo a Diostayo.
: Agnaed iti nangato a disso,
: a mangtannawag kadagiti langit ken ti daga.
7: Manipud iti tapok, bangonenna dagiti napanglaw;
: aonenna dagiti nakurapay manipud iti bunton ti rugit.
8: Pagtugawenna ida iti denna dagiti prinsipe;
: wen, kadagiti prinsipe dagiti tattaona.
9: Ikkanna iti balay ti lupes nga asawa,
: pagbalinenna a naragsak nga ina.
: Madaydayaw ti Apo !