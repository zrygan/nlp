1: Dumtengto ti aldaw nga ikanta ti tunggal tao
: Idaydayawka, O Apo ;
: nupay nakapungtotka kaniak
: bimmaaw ti pungtotmo ket ita, liwliwaennak.
2: Ti Dios ti mangisalakan kaniak,
: agtalekak kenkuana ket awan pagbutngak.
: Ti Apo ti mangted iti bileg ken pigsak,
: wen, isu ti mangisalakan kaniak.
3: Kas iti mawaw a siraragsak a mangtako iti danum,
: kasta met dagiti tattao ti Dios no isalakanna ida.
4: Dumtengto ti aldaw nga ikanta dagiti tattao
: Agyamankayo iti Apo ! Agpatulongkayo kenkuana!
: Ibagayo kadagiti amin a nasion ti inaramidna!
: Ipakaammoyo kadakuada ti kinatan-okna!
5: Kantaanyo ti Apo ,
: gapu kadagiti naindaklan nga inaramidna.
: Iti entero a lubong,
: ipadamagyo ti natan-ok a gapuananna.
6: Agpukkaw ken agkanta koma dagiti amin nga agnaed iti Sion!
: Naindaklan ti Nasantoan a Dios ti Israel,
: ket agnaed iti sidong dagiti tattaona.