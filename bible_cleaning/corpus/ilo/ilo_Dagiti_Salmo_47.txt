1: Agtipatkayo gapu iti rag-o, dakay amin a tattao!
: Idir-iyo ti naragsak a
: kankanta a pagdaydayaw iti Dios!
2: Masapul a pagbutngan ti Apo a Kangatoan,
: ta naindaklan nga Ari a mangiturong iti sangalubongan.
3: Pinagballiginatayo kadagiti tattao;
: pinagturaynatayo kadagiti pagilian.
4: Impiliannatay iti daga a pagnaedantayo,
: ti sanikua a pagpannakkel dagiti tattao nga ay-ayatenna.
5: Umuli ti Dios iti tronona!
: Adda dir-i ti rag-o ken napigsa nga uni ti trumpeta!
6: Kantaenyo ti pagdaydayaw iti Dios;
: wen, kantaanyo iti pagdaydayaw ti aritayo!
7: Kantaanyo ti Dios kadagiti pagdaydayaw
: ta isu ti Ari iti entero a daga!
8: Iturayan ti Dios dagiti pagilian;
: agtugaw iti tronoda a nasantoan.
9: Agtataripnong dagiti turayen dagiti nasion,
: agraman dagiti tattao ti Dios ni Abraham.
: Nabilbileg ti Dios ngem dagiti amin nga armada;
: iturayanna amin ida.