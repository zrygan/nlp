1: O Apo , anian a nagadu dagiti kabusorko,
: nagadu ketdin dagiti gumura kaniak!
2: Pagsasaritaandak ket kunada,
: Saan a tumulong ti Dios kenkuana!
3: Ngem sika, O Apo , ti salaknibko;
: pagballigiennak ket papigsaem ti pakinakemko.
4: Umawagak ken ni Yahweh ket agpatulongak,
: ket manipud iti nasantoan a turodna sungbatannak.
5: Agiddaak ket maturogak;
: Bumangonak iti agsapa ta agpatpatnag a salaknibannak ni Yahweh.
6: Diak kabuteng dagiti rinibu a kabusor iti likmutko.
7: Umayka, O Apo ! Isalakannak, Diosko!
: Parmekem amin a kabusorko,
: ket pukawem ti bilegda a mangdangran kaniak.
8: Aggapu ti balligi iti Apo
: bendisionanna koma dagiti bukodna a tattao.