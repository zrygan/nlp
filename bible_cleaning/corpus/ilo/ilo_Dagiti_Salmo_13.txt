1: O Apo , kasano ti kabayag ti pananglipatmo kaniak?
: Agnanayon kadi?
: Kasano pay ti kabayag nga ilemmengannak?
2: Kasano ti kapaut ti panagibturko iti riribuk?
: Mano pay nga aldaw ken rabii nga agladingitak?
: Kasano pay kabayag nga adipendak dagiti kabusorko?
3: O Apo a Diosko,
: taliawennak kadi ket sungbatannak!
: Dinak bay-an a matay, isublim ti pigsak
4: tapno di ibaga dagiti kabusorko a naparmekdak
: ket saanda nga agragsak no matnagak.
5: Agtalekak iti di agbalbaliw nga ayatmo;
: agragsakak gapu ta isalakannak.
6: Kantaak ni Yahweh agsipud ta naimbag kaniak.