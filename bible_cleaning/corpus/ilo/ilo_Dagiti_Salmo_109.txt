1: Idaydayawka, O Dios;
: saanka koma nga agulimek.
2: Ta dinarupdak dagiti dakes ken ulbod a tattao,
: saan a pudno ti sasawenda maipapan kaniak.
3: Agkakadakes a banag ti sarsaritaenda;
: kabilendak nga awan gapgapuna.
4: Busorendak, nupay ay-ayatek ida,
: ken ikarkararagak ida.
5: Dakes ti isupapakda kaniak
: iti naimbag nga impaayko;
: gura ti isubadda iti ayatko.
6: Mangdutokka iti rinuker nga ukom a mangusig iti kabusorko,
: ket aramatem ti maysa kadagiti kabusorna
: a mangidarum kenkuana.
7: Maukom koma ket maikeddeng a nakabasol;
: uray pay ti kararagna, maibilang koma a basol.
8: Matay koman iti mabiit,
: alaen koma ti sabali a tao ti saadna.
9: Maulila koma dagiti annakna,
: ket mabalo koma ti asawana.
10: Agpalpalama koma nga awan taengda dagiti annakna;
: mapapanawda koma iti rebba a pagnaedanda.
11: Alaen koma dagiti nakautanganna ti amin a sanikuana;
: agawen koma met dagiti ganggannaet
: ti amin a nagbannoganna.
12: Awan koma ti mangngaasi kenkuana;
: awan koma ti mangaywan kadagiti inulilana.
13: Matay koma amin a kaputotanna,
: ket malipatan ti naganna iti sumaruno a kaputotan.
14: Malagip koma ti Apo ti kinadakes dagiti kapuonanna,
: ket dina pakawanen ti basol ni inana.
15: Kanayon koma a silalagip ti Apo kadagiti basolda,
: ngem naan-anay koma ti pannakalipat iti naganda.
16: Saan a pulos napanunot dayta a tao ti nangngaasi;
: indadanes ken pinapatayna dagiti napanglaw,
: dagiti mairurumen ken nakaay-ay-ay.
17: Pagay-ayatna idi ti agilunodmailunod met koma!
: Dina kinayat idi ti mangparabur
: awan koma met ti mangparabur kenkuana.
18: Kas iti kalakana nga
: agkawes ti kalakana nga agilunod.
: Kasla danum koma a mangrusep
: dagiti lunod iti bagina,
: kasla lana a sumagepsep iti tultulangna.
19: Kasda la koma lupot a mangabbong kenkuana
: ken kanayon koma a kasda la barikes a putipotna!
20: Kasta koma ti panangdusam, O Apo ,
: kadagiti a mamadpadakes kaniak a kabusorko.
21: Ngem tulongannak kadi kas inkarim, O Apok a Dios ,
: ket isalakannak gapu ta naimbag ti ayatmo.
22: Napanglaw ken nakakaasiak;
: nasaem ti sugat toy pusok.
23: Anniniwan nga agpukaw iti malem ti arigko,
: kaslaak dudon iti pannakaipalpalaisko.
24: Agkutukot dagiti tumengko gapu iti kaawan taraonko;
: nakuttongak, tulang
: ken kudil laengen ti nangbungon kaniak.
25: Katawaandak dagiti tattao no makitadak;
: agwingwingiwingda a manglalais kaniak.
26: Tulongannak kadi, O Apo a Diosko;
: isalakannak gapu iti di agbalbaliw nga ayatmo.
27: Ipakaammom kadagiti kabusorko
: a sika ti mangisalakan kaniak.
28: Nalabit nga ilunoddak,
: ngem bendisionannak.
: Maabak koma dagiti mangidadanes kaniak,
: ket kas adipenmo, maragsakanak.
29: Malmes koma iti bain dagiti kabusorko;
: ikawesda koma a kas kagay ti pakaibabainanda.
30: Ipukkawkonto dagiti panagyamanko iti Apo ;
: idaydayawkonto iti gimong dagiti tattao,
31: agsipud ta salaknibanna dagiti marigrigat,
: ket ispalenna kadagiti mangikeddeng a mapapatay.