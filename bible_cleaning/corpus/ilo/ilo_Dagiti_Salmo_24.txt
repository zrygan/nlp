1: Kukua ti Apo ti lubong ken amin a linaonna;
: kukuana ti daga ken ti amin nga agnaed kenkuana.
2: Binangonna iti rabaw dagiti adalem a danum,
: ket iti lansad ti taaw impasdekna ti pamuon.
3: Siasino ti maikari a sumang-at iti bantay ti Apo?
: Siasino ti mapalubosan
: a sumrek iti nasantoan a Templona?
4: Ti nadalus ti aramidna ken ti panunotna,
: ti natarnaw ti pusona,
: ti napasnek nga agserbi iti kinapudno,
: ken ti saan nga agulbod.
5: Bendisionanto ti Apo ,
: ket awatento ti Dios a mangisalakan kenkuana.
6: Dagiti kakasta a tattao ti umasideg iti Dios,
: isuda ti agparang iti imatang ti Dios ni Jacob.
7: Ilukatyo a naimbag dagiti ruangan,
: luktanyo dagiti ridaw a kadaanan,
: ket pastrekenyo ti Ari a naindaklan.
8: Siasino daytoy naindaklan nga Ari?
: Isu ti Apo a nabileg ken napigsa,
: ti Apo a maingel iti paggugubatan.
9: Ilukatyo a naimbag dagiti ruangan,
: luktanyo dagiti ridaw a kadaanan,
: ket pastrekenyo ti Ari a naindaklan.
10: Siasino daytoy naindaklan nga Ari?
: ti Apo a Mannakabalin-aminisu ti naindaklan nga Ari.