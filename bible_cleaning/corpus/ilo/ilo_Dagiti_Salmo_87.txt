1: Binangon ti Apo ti siudadna iti nasantoan a bantay.
2: Ad-adda ti panagayat ti Apo iti Sion
: ngem iti aniaman a siudad ti Israel.
3: Denggem, O Siudad ti Dios,
: dagiti nakaskasdaaw nga ibagana maipapan kenka
4: No ilistak dagiti nasion nga agtulnog kaniak,
: iramanko ti Rahab ken Babilonia.
: Ket dagiti tattao ti Filistia, Tiro ken Etiopia,
: ibilangko nga iti Jerusalem ti pagnaedanda.
5: No maipapan iti Sion, maibagbaganto
: a nagtaud dagiti amin a nasion kenkuana,
: ket papigsaento ti Kangatoan.
6: Mangaramidto ti Apo iti listaan dagiti tattao,
: ket ibilangna amin ida nga umili ti Jerusalem.
7: Agsala ken ikantadanto,
: Ti Sion ti pagtaudan ti amin a bendisiontayo.