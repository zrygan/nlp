1: Dagiti agtalek iti Apo
: arigda iti Bantay Sion
: a saan a magunggon, no di ket mataginayon.
2: Kas iti kaadda dagiti bantay iti likmut ti Jerusalem,
: kasta met ti kaadda ti Apo iti likmut dagiti tattaona,
: manipud ita inggat inggana.
3: Ti setro ti kinadakes dinto agtalinaed iti daga dagiti nalinteg
: amangan no agaramidda met iti dakes.
4: O Apo , kaasiam dagiti naimbag,
: ken dagiti nalinteg ti panagpuspusoda.
5: Ngem inton dusaem dagiti dakes ti aramidna,
: dusaem met dagiti killo ti panagbiagna.
: Adda koma kappia iti Israel!