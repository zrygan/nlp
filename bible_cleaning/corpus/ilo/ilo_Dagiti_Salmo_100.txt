1: Kantaanyo ti Apo , dakay amin nga agnaed iti daga!
2: Agdaydayawkayo a siraragsak kenkuana!
: Inkay iti sangoananna
: iti naragsak a kanta!
3: Bigbigenyo a ti Apo ket Dios.
: Isu ti namarsua kadatayo,
: ket kukuanatayo.
: Wen, tattaonatayo,
: ket datayo ti arbanna.
4: Sumrekkay a napnoan
: iti panagyaman iti templona.
: Agdaydayawkayo a mapan iti santuariona!
: Agyamankayo kenkuana;
: itan-okyo ti naganna!
5: Ta naimbag ti Apo
: ket agnanayon awan inggana ti ayatna.
: Agnanayon ti kinapudnona.