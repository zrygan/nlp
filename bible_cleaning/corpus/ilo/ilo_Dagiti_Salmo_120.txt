1: Idi marigatanak, immawagak iti Apo ,
: ket impangagna dagiti ararawko.
2: Isalakannak, O Apo ,
: kadagiti ulbod ken manangallilaw a tattao.
3: Anianto ti aramiden ti Dios kadakayo a naulbod?
: Anianto ti panangdusana kadakayo?
4: Dusaennakayto iti natirad a pana ti mannakigubat
: a mapakuyogan iti dumardarang a beggang.
5: Asiak pay ta ganggannaetak idiay Mesek,
: ket agnaedak kadagiti tolda idiay Kedar!
6: Nabayag unayen ti pannakipagnaedko
: kadagiti tattao a manggura iti talna.
7: No agsaoak maipapan iti kappia,
: gubat met ti kayatda.