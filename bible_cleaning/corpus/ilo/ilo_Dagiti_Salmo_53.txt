1: Kuna dagiti maag,
: Awan Dios.
: Rinukerda amin, ket dakes unay dagiti aramidda;
: awan uray maysa ti naimbag ti aramidna.
2: Manipud langit, tannawagan ti Dios ti sangkataoan,
: ta kitaenna no adda masirib,
: ken no adda agdaydayaw kenkuana.
3: Ngem timmalikudda amin,
: dakesda amin a padapada;
: awan naimbag uray maysa.
4: Awan kad ammo dagiti agaramid iti dakes?
: Pagbiaganda ti pananggundawayda kadagiti tattaok,
: ket pulos a dida agkararag kaniak.
5: Ngem napalalo ti panagbutengda;
: saan pay a napasamak ti kastoy kadakuada!
: Ngamin, iwarawaranto ti Dios dagiti tultulang ti kabusor ti ilina.
: Nailaksidda isut' gapuna a parmeken ti Israel ida.
6: Aggapu koma iti Sion ti pannakaisalakan ti Israel!
: Inton parang-ayen manen ti Dios dagiti tattaona,
: agrag-onto ti kaputotan ni Jacob,
: agragsakto dagiti tattao ti Israel.