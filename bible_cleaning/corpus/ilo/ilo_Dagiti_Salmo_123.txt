1: Tumangadak kenka, O Apo ;
: tumangadak dita langit a pagturayam.
2: Kas iti lalaki nga adipen
: nga agpannuray iti apona a lalaki,
: ken iti babai a babaonen nga agpannuray iti apona a babai,
: kasta met ti panagpannuraymi kenka,
: O Apo a Diosmi, agingga a kaasiannakami.
3: Kaasiannakami kadi, O Apo ; wen, kaasiannakami,
: ta kasta unay ti pannakaum-umsimi.
4: Dimi maibturanen ti pananglalais dagiti nabaknang
: ken panangab-abi dagiti natangsit.