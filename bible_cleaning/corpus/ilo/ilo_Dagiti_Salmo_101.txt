1: Agkantaak maipapan
: iti hustisia ken kinapudno,
: ket ikantak kenka, O Apo .
2: Awanto ti pakapilawan ti panagbiagko;
: kaanonto kadi ti yaaymo kaniak?
: Agbiagakto a natakneng
: iti uneg ti balayko.
3: Diakto ipalubos ti dakes nga aramid iti imatangko.
: Kagurak ti aramid dagiti sumina iti Dios;
: awan pakasapulak kadakuada.
4: Diakto agpanunot iti dakes;
: diakto makiraman iti dakes nga aramid.
5: Pukawekto ti siasinoman a mamadpadakes;
: wen, iti nalimed a pammadpadakes iti kaarrubana.
: Saanko a kapulapol
: ti natangsit ken napasindayag.
6: Anamongak dagiti napudno iti Dios,
: ket agtaengdanto iti palasiok.
: Mapalubosanto nga agserbi kaniak
: dagiti nadalus ti panagbiagda.
7: Awanto ti naulbod nga agtaeng iti balayko;
: awanto ti managinsisingpet
: nga agtalinaed iti imatangko.
8: Inaldawto nga agdadaelak
: kadagiti managdakdakes iti dagatayo.
: Paksiatekto amin a managdakdakes
: iti siudad ti Apo .