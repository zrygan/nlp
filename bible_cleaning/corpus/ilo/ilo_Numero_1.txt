1: Iti umuna nga aldaw ti maikadua a bulan iti maikadua a tawen kalpasan ti ipapanaw dagiti Israelita idiay Egipto, nagsao ni Yahweh ken ni Moises iti Tolda ti Dios idiay Let-ang ti Sinai. Kinunana,
2: Bilangenyo ken ni Aaron dagiti Israelita segun ti familia ken kapuonan a nagtaudanda. Ilistayo ti nagan ti amin a lallaki
3: nga agtawen iti duapulo wenno nasursurok a mabalin nga agsoldado.
4: Agpatulongkayo iti pangulo ti kapuonan ti tunggal tribu.
516: Dagitoy dagiti napili iti entero a gimong para iti daytoy a trabaho. Papanguloda iti kapuonan ken turayen dagiti tribu
: Ruben
: Elizur nga anak ni Sedeur
: Simeon
: Selumiel nga anak ni Zurisadai
: Juda
: Naason nga anak ni Aminadab
: Issacar
: Netanel nga anak ni Suar
: Zabulon
: Eliab nga anak ni Helon
: Efraim
: Elisama nga anak ni Amiud
: Manases
: Gamaliel nga anak ni Pedasur
: Benjamin
: Abidan nga anak ni Gideoni
: Dan
: Ahiezer nga anak ni Amisadai
: Aser
: Pagiel nga anak ni Okran
: Gad
: Eliasaf nga anak ni Deuel
: Neftali
: Ahira nga anak ni Enan
1718: Babaen iti tulong dagitoy sangapulo ket dua a lallaki, inummong da Moises ken Aaron ti entero a gimong iti umuna nga aldaw ti maikadua a bulan ket inrehistroda dagiti amin a tattao segun ti kapuonan ken familia a nagtaudanda. Nailista ti nagan ken nabilang dagiti agtawen iti duapulo ken nasursurok
19: kas imbilin ni Yahweh. Idiay Let-ang ti Sinai ti nangsensusan ni Moises kadagiti tattao.
2046: Nailista ti nagan dagiti lallaki a mabalin nga agsoldado nga agtawen iti duapulo wenno nasursurok kas mayannurot iti familia a nagtaudanda. Nangrugi ti listaan iti tribu ni Ruben nga inauna nga anak ni Jacob. Dagitoy ti dagupda
: Ruben
: ,500
: Simeon
: ,300
: Gad
: ,650
: Juda
: ,600
: Issacar
: ,400
: Zabulon
: ,400
: Efraim
: ,500
: Manases
: ,200
: Benjamin
: ,400
: Dan
: ,700
: Aser
: ,500
: Neftali
: ,400
: Dagup
: ,550
47: Saan a nairaman dagiti Levita a nailista kadagiti dadduma a tribu
48: gapu ta kinuna ni Yahweh ken ni Moises,
49: Inton sensusem dagiti mabalin nga agsoldado, dimo iraman ti tribu ni Levi.
50: Dutokam ketdi dagiti Levita nga agaywan iti Tolda ti Dios ken amin nga alikamenna. Isuda ti para-bagkat iti tolda ken kadagiti alikamenna. Agserbida iti unegna ket agkampoda iti lawlawna.
51: Tunggal yalisyo ti kampoyo, lasangenda ti tolda sadanto man met laengen sangalen iti baro a pagkampoanyo. Mapapatay ti siasinoman a saan a Levita nga umasideg iti tolda.
52: Agkampo dagiti dadduma nga Israelita a nabunggo-bunggoy a kas iti armada, tunggal tao iti grupona ken iti babaen ti banderana.
53: Ngem agkampo dagiti Levita iti lawlaw ti Tolda ti Dios tapno guardiaanda ket iti kasta awan ti umasideg a pakaigapuan ti panagdissuor ti pungtotko iti gimong ti Israel.
54: Inaramid ngarud dagiti Israelita dagiti amin nga imbilin ni Yahweh ken ni Moises.