12: Idi addada idiay Silo, iti daga ti Canaan, napan dagiti pangulo dagiti familia dagiti Levita ken ni Eleazar a padi, ni Josue nga anak ni Nun ken kadagiti pangulo ti tunggal familia ti amin a tribu ti Israel. Kinunada kadakuada, Imbilin ti Apo ken ni Moises a maikkankami kadagiti siudad a pagnaedanmi agraman dagiti kabangibangda a daga a pagipastoranmi kadagiti animalmi.
3: Ngarud, kas imbilin ti Apo , inted dagiti Israelita kadagiti Levita dagitoy a siudad ken pagpastoran nga adda kadagiti sakupda.
4: Dagiti familia iti kaputotan ni Coat ti immuna a naikkan kadagiti siudad. Sangapulo ket tallo a siudad ti naited a tagikuaen dagiti Levita a nagtaud iti kaputotan ni Aaron a padi. Naggapu dagiti siudadda kadagiti sakup ti Juda, Simeon ken Benjamin.
5: Naikkan dagiti dadduma a familia iti kaputotan ni Coat iti sangapulo a siudad manipud kadagiti sakup ti Efraim, Dan ken kagudua ti Manases.
6: Sangapulo ket tallo a siudad ti naited a tagikuaen dagiti familia iti kaputotan ni Gerson. Nagtaud dagitoy iti sakup ti Issacar, Aser, Neftali ken akindaya a tribu ti Manases.
7: Sangapulo ket dua a siudad ti naited a tagikuaen dagiti familia iti kaputotan ni Merari. Nagtaud dagitoy a siudad iti sakup ti Ruben, Gad ken Zabulon.
8: Kas imbilin ni Yahweh ken ni Moises, inted dagiti Israelita kadagiti Levita dagitoy a siudad ken pagpaaraban babaen iti binnunot.
9: Dagitoy dagiti siudad iti sakup ti Juda ken Simeon a naituding
10: kadagiti kaputotan ni Aaron a nagtaud kadagiti familia iti kaputotan ni Coat a kamkameng dagiti Levita. Isuda ti immuna a naikkan.
11: Naited kadakuada ti siudad ti Arba ni Arba ti ama ni Anak, nga isu itan ti Hebron, iti katurturodan ti Juda agraman dagiti pagpastoran iti lawlawna.
12: Nupay kasta, naited ken ni Caleb nga anak ni Jefone dagiti taltalon ti siudad agraman dagiti barriona.
13: Malaksid iti Hebron maysa kadagiti siudad a pagkamangan, naited kadagiti kaputotan ni Aaron a padi dagiti sumaganad a siudad: Libna,
14: Jattir, Estemoa,
15: Holon, Debir,
16: Ain, Jutta ken Betsemes, agraman dagiti pagpastorandasiam a siudad iti sakup dagiti dua a tribu.
17: Iti sakup ti Benjamin, naited kadakuada ti Gabaon, Geba,
18: Anatot ken Almon agraman dagiti pagpastorandauppat a siudad.
19: Sangapulo ket tallo a siudad amin agraman dagiti pagpastoranda ti naited a tagikuaen dagiti papadi a kaputotan ni Aaron.
20: Iti sakup ti Efraim, sumagmamano a siudad ti naited a tagikuaen dagiti dadduma a familia ti kaputotan ni Coat a kamkameng dagiti Levita.
21: Naited kadakuada ti Sikem agraman ti pagpastoranna iti katurturodan ti Efraim maysa a siudad a pagkamangan, Gezer,
22: Kibsaim ken Bet-horon agraman ti pagpastorannauppat a siudad.
23: Iti sakup ti Dan, naited kadakuada ti Elteke, Gibbeton,
24: Aijalon ken Gatrimmon agraman dagiti paspastorandauppat a siudad.
25: Iti sakup ti Manases, naited kadakuada ti Taanac ken Gatrimmon agraman dagiti pagpastorandadua a siudad.
26: Sangapulo a siudad amin agraman dagiti pagpastoranda ti inawat dagitoy a familia iti kaputotan ni Coat.
27: Naited iti sabali a grupo dagiti Levita, ti familia ni Gerson, ti dua a siudad iti Akindaya a Manases: Golan, idiay Basan maysa kadagiti siudad a pagkamangan ken Borsa agraman dagiti pagpastoranda.
28: Iti sakup ti Issacar, naited kadakuada ti Kision, Daberat,
29: Jaramut ken Engannim agraman dagiti pagpastorandauppat a siudad.
30: Iti sakup ti Aser, naited kadakuada ti Miseal, Abdon,
31: Helcat, ken Rehob agraman dagiti pagpastorandauppat a siudad.
32: Iti sakup ti Neftali, naited kadakuada ti Kedes idiay Galilea agraman ti pagpastoranda maysa kadagiti siudad a pagkamangan, Hammotdor ken Cartan agraman dagiti pagpastorandatallo a siudad.
33: Sangapulo ket tallo amin a siudad agraman dagiti pagpastoranda ti naited kadagiti nadumaduma a familia ti kaputotan ni Gerson.
34: Iti sakup ti Zabulon, inawat dagiti dadduma a Levita, ti kapuonan ni Merari, dagiti siudad ti Jocneam, Carta,
35: Dimna ken Naalal agraman dagiti pagpastorandauppat a siudad.
36: Manipud iti sakup ti Ruben, uppat a siudad ti inawatda: Beser, Jahaz,
37: Kedemot, ken Mefaat agraman dagiti pagpastoranda.
38: Iti sakup ti Gad, naited kadakuada ti Ramot idiay Galaad agraman dagiti pagpastoranna maysa kadagiti siudad a pagkamangan, Mahanaim,
39: Hesbon ken Jazer agraman dagiti pagpastorandauppat a siudad.
40: Sangapulo ket dua a siudad ti naited kadagiti dadduma a Levita, ti kaputotan ti Merari.
41: Iti daga dagiti Israelita, 48 a siudad amin agraman dagiti pagpastoranda ti naited kadagiti Levita.
42: Adda pagpastoran iti aglikmut ti tunggal siudad.
43: Iti kasta, inted ni Yahweh kadagiti Israelita ti amin a daga nga insapatana nga ited kadagiti kaputotanda. Kalpasan ti panangsakupda iti daga, impasdekda sadiay ti taengda.
44: Ket kas inkari ni Yahweh kadagiti kapuonanda, inyegna kadakuada ti kappia iti aglawlaw. Awan ti uray maysa kadagiti kabusorda ti makabael a sumango kadakuada, ta pinagballigi ni Yahweh dagiti Israelita kadagiti amin a kabusorda.
45: Tinungpal ni Yahweh ti amin nga inkarina kadagiti Israelita.