1: Daytoy ti listaan dagiti kaputotan ni Adan. Idi parsuaen ti Dios ti tao, inaramidna a kas kenkuana.
2: Nangparsua iti lalaki ken babai. Binendisionan ken pinanagananna ida iti Tao.
3: Idi agtawen ni Adan iti 130, naparaburan iti anak a lalaki a kas kenkuana, ket pinanagananna iti Set.
4: Nagbiag pay ni Adan iti 800 a tawen. Adda pay dadduma nga annakna.
5: Natay idi agtawen iti 930.
6: Idi agtawen ni Set iti 105, naparaburan iti anak a lalaki a pinanagananna iti Enos.
7: Nagbiag pay iti 807 a tawen. Adda pay dadduma nga annakna.
8: Natay idi agtawen iti 912.
9: Idi agtawen ni Enos iti 90, naparaburan iti anak a lalaki a pinanagananna iti Kenan.
10: Nagbiag pay iti 815 a tawen. Adda pay dadduma nga annakna.
11: Natay idi agtawen iti 905.
12: Idi agtawen ni Kenan iti 70, naparaburan iti anak a lalaki a pinanagananna iti Mahalalel.
13: Nagbiag pay iti 840 a tawen. Adda pay dadduma nga annakna.
14: Natay idi agtawen iti 910.
15: Idi agtawen ni Mahalalel iti 65, naparaburan iti anak a lalaki a pinanagananna iti Jared.
16: Nagbiag pay iti 830 a tawen. Adda pay dadduma nga annakna.
17: Natay idi agtawen iti 895.
18: Idi agtawen ni Jared iti 162, naparaburan iti anak a lalaki a pinanagananna iti Enoc.
19: Nagbiag pay iti 800 a tawen. Adda pay dadduma nga annakna.
20: Natay idi agtawen iti 962.
21: Idi agtawen ni Enoc iti 65, naparaburan iti anak a lalaki a pinanagananna iti Matusalem.
22: Nagbiag ni Enoc a nakikadkadua iti Dios iti 300 a tawen. Adda pay dadduma nga annakna.
23: Kalpasanna, nagbiag pay iti 365 a tawen.
24: Nagbiag iti sidong ti Dios. Kalpasanna, nagpukaw, agsipud ta innala ti Dios.
25: Idi agtawen ni Matusalem iti 187, naparaburan iti anak a lalaki a pinanagananna iti Lamec.
26: Nagbiag pay iti 782 a tawen. Adda pay dadduma nga annakna.
27: Natay idi agtawen iti 969.
28: Idi agtawen ni Lamec iti 182, naparaburan iti anak a lalaki.
29: Kinuna ni Lamec, Manipud iti daga nga inlunod ti Apo , mangyeg daytoy nga ubing iti gin-awa kadagiti amin a nadagsen a trabahotayo. Isu a pinanagananna iti Noe.
30: Nagbiag pay ni Lamec iti 595 a tawen. Adda pay dadduma nga annakna.
31: Natay idi agtawen iti 777.
32: Agtawen ni Noe iti 500 idi naparaburan iti tallo nga annak a lallaki: da Sem, Ham ken Jafet.