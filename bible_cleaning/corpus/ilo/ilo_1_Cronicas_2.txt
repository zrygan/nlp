1: Sangapulo ket dua a lallaki ti annak ni Israel: Ruben, Simeon, Levi, Juda, Issacar, Zebulon,
2: Dan, Jose, Benjamin, Neftali, Gad ken Aser.
3: Lima dagiti lallaki nga annak ni Juda. Tallo ti annakda ken ni Batsua a taga-Canaan: da Er, Onan ken Sela. Dakes unay ni Er nga inauna isut' gapuna a pinapatay ni Yahweh.
4: Dua met ti annakda ken ni Tamar a manugangna: da Perez ken Zera.
5: Dua ti lallaki nga annak ni Perez, da Hezron ken Hamul.
6: Adda lima a lallaki nga annak ni Zera a kabsatna, da Zimri, Etan, Heman, Calcol ken Dara.
7: Ni Acar nga anak ni Carmi ti nangyeg iti didigra kadagiti Israelita idi sinamsamna dagiti naidaton iti Dios. Nairanta a madadael ti innalana.
8: Adda maysa a lalaki nga anak ni Etan, ni Azarias.
9: Tallo ti annak ni Hezron: Jerameel, Ram ken Caleb.
10: Dagitoy ti kaputotan manipud ken Ram agingga ken Jesse: Ram, Amminadab, Nason nalatak a tao iti tribu ti Juda,
11: Salmon, Boaz,
12: Obed ken Jesse.
13: Adda pito a lallaki nga annak ni Jesse. Manipud iti inauna kastoy ti panagsasarunoda: Eliab, Abinadab, Samma,
14: Netanel, Raddai,
15: Osem ken David.
16: Adda met dua a babbai nga annakna: Zeruyas ken Abigail.
: Tallo dagiti lallaki nga annak ni Zeruyas nga anak ni Jesse: Abisai, Joab ken Asael.
17: Nayasawa ni Abigail ken ni Jeter nga Ismaelita ket naaddaanda iti lalaki nga anak, ni Amasa.
18: Inasawa ni Caleb nga anak ni Hezron ni Azuba ket naganakda iti babai a napanaganan iti Jeriot. Adda tallo a lallaki nga annakda ken ni Azuba: da Jezer, Sobab ken Ardon.
19: Kalpasan ti ipapatay ni Azuba, inasawa ni Caleb ni Efrata ket Hur ti nagan ti anakda.
20: Ni Uri ti anak ni Hur ket ni Bezalel ti apokona.
21: Idi 60 ti tawen ni Hezron, inasawana ti anak ni Makir a kabsat ni Galaad. Ni Segub ti anakda.
22: Ni Segub ti ama ni Jair. Duapulo ket tallo a siudad ti inturayan ni Jair iti sakup ti Galaad.
23: Ngem pinarmek dagiti pagarian ti Gesur ken Aram ti 60 nga ili agraman ti Jair ken Kenat, kasta met dagiti kabangibangna nga il-ili. Kaputotan ni Makir nga ama ni Galaad dagiti amin nga agnanaed sadiay.
24: Kalpasan ti ipapatay ni Hezron, inasawa ni anakna a Caleb ni Efrata a balo ni amana. Adda anakda a managan Asur a nangbangon iti ili ti Tekoa.
25: Lima ti lallaki nga annak ni Jerameel nga inauna nga anak ni Hezron. Ni Ram, ti inauna, Buna, Oren, Osem ken Ahia.
2627: Tallo ti lallaki nga annak ni Ram: Maaz, Jamin ken Eker. Adda pay sabali nga asawa ni Jerameel. Isu ni Atara, ket ni Onam ti anakda.
28: Dua ti lallaki nga annak ni Onam, da Sammai ken Jada. Adda met dua a lallaki nga annak ni Sammai, da Nadab ken Abisur.
29: Inasawa ni Abisur ni Abihail ket naganakda iti dua a lallaki, da Aban ken Molid.
30: Adda met dua a lallaki nga annak ni Nadab a kabsat ni Abisur, da Seled ken Appaim. Ngem natay ni Seled nga awan anakna.
31: Ni Appaim ti ama ni Isi. Ni Isi ti ama ni Sesan. Ni Sesan ti ama ni Alai.
32: Dua ti annak ni Jada a kabsat ni Sammai, da Jeter ken Jonatan. Natay ni Jeter nga awan anakna.
33: Adda dua a lallaki nga annak ni Jonatan, da Pelet ken Zaza. Kaputotan amin dagitoy ni Jerameel.
34: Awan lalaki nga anak ni Sesan, pasig a babbai. Adda tagabuna nga Egipcio; Jara ti naganna,
35: a nangyasawaanna iti maysa kadagiti annakna ket naganakda iti lalaki a pinanagananda iti Attai.
36: Daytoy ti kaputotan ni Attai: Natan, Zabad,
37: Eflal, Obed,
38: Jehu, Azarias,
39: Helez, Eleasa,
40: Sismai, Sallum,
41: Jekamias ken Elisama.
42: Mesa ti nagan ti inauna nga anak ni Caleb a kabsat ni Jerameel. Ni Mesa ti ama ni Zif. Ni Zif ti ama ni Maresa nga ama ni Hebron.
43: Adda uppat a lallaki nga annak ni Hebron: da Kora, Tappua, Rekem ken Sema.
44: Ni Sema ti ama ni Raham ken apong ni Jorkeam. Ni Rekem a kabsat ni Sema isu ti ama ni Sammai.
45: Ni Sammai ti ama ni Maon nga ama ni Bet-zur.
46: Adda sabali nga asawa ni Caleb nga agnagan iti Efa. Tallo a lallaki ti annakda: Haran, Mosa ken Gazez. Adda pay sabali a lalaki nga anak ni Haran a managan Gazez.
47: Innem a lallaki ti annak ni Jadai. Isuda da Regem, Jotam, Gesam, Pelet, Efa ken Saaf.
48: Adda pay sabali nga asawa ni Caleb nga agnagan iti Maaca. Dua a lallaki ti annakda: Seber ken Tirhana.
49: Naganakda pay iti dua a lallaki: ni Saaf a nangbangon iti ili ti Madmanna, ken ni Seva a nangbangon kadagiti ili ti Macbena ken Gibea.
: Adda met babai nga anak ni Caleb, Acsa ti naganna.
50: Dagitoy ti dadduma a kaputotan ni Caleb
: Ni Hur ti inauna nga anak da Caleb ken ni Efrata. Ni Sobal nga anak ni Hur ti nangbangon iti siudad ti Jearim.
51: Ni Salma nga anak ni Hur ti nangbangon iti Betlehem, ket ni Haref nga anakna ti nangbangon iti Bet-gader.
52: Ni Sobal a nangbangon iti siudad ti Jearim ti kapuonan dagiti tattao ti Haroe, ti kagudua dagiti agnanaed idiay Menuhot,
53: kasta met dagitoy a familia nga agnaed iti siudad ti Jearim: dagiti Itreo, Puteo, Sumateo ken Misraiteo. Nagtaud kadagitoy a kapuonan dagiti tattao ti Zora ken Estaol.
54: Ni Salma a nangbangon iti Betlehem ti kapuonan dagiti tattao ti Netofa, Atrotbet-joab, ken Zora a maysa kadagiti dua a kapuonan idiay Manahat.
55: Dagiti familia a nalaing nga agsurat ken agkopia kadagiti napateg a papeles: dagiti Tirateo, Simateo ken Sucateo. Agnaedda iti ili ti Jabes. Isuda dagiti Kineo a nakiinnasawa kadagiti Recabita.