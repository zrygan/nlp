1: Kuna ni Yahweh a Mannakabalin-amin, Umayen ti aldaw a mauram dagiti amin a natangsit ken managdakdakes a tattao. Iti dayta nga aldaw, mauramdanto a kasla arutang ket pulos nga awanto ti mabati kadakuada.
2: Ngem kadakayo nga agtungpal kaniak, kaslanto init a lumgak ti pannakabalinko a mangisalakan ken mangyeg iti pannakapaimbag. Rumuarkayto a siraragsak a kas kadagiti urbon ti baka a naipupok.
3: Inton aldaw a panagtignayko, parmekenyonto dagiti managdakdakes ket arigdanto iti tapok a baddebaddekenyo.
4: Laglagipenyo dagiti pannursuro ni Moises nga adipenko. Diyo liplipatan dagiti linteg ken bilin nga intedko kenkuana idiay Bantay Horeb a tungpalen dagiti amin nga Israelita.
5: Ngem sakbay a dumteng ti naindaklan ken nakaal-alliaw nga aldaw ni Yahweh, ibaonkonto ni profeta Elias kadakayo.
6: Pagkakappiaennanto dagiti amma ken dagiti annak, ta no saan, siak ti umay ket dadaelek ti pagilianyo.