1: Agari ti Apo !
: Agragsakka, daga!
: Agrag-okayo, dakay amin nga isla!
2: Ulep ken sipnget ti nanglikmut kenkuana;
: kinalinteg ken hustisia ti fondasion ti tronona.
3: Adda apuy a magmagna iti sangona;
: uramenna dagiti kabusorna iti likmutna.
4: Lawagan ti kimatna ti lubong;
: makita ti daga ket agpigerger.
5: Kasla allid a malunag dagiti bantay
: iti sangoanan ni Yahweh,
: iti sangoanan ti Apo ti amin a daga.
6: Ipakaammo dagiti langit ti kinalintegna,
: ket makitanto ti amin a pagilian ti dayagna.
7: Maibabain amin nga agdaydayaw
: kadagiti imahen;
: Amin a dios, agparintumengda iti sangoanan ti Apo .
8: Agragsak dagiti tattao ti Sion,
: agrag-o dagiti siudad ti Juda,
: gapu kadagiti pangngeddengmo, O Dios!
9: O Apo , sika ti agturay iti amin a daga,
: natantan-okka ngem ti amin a dios.
10: Ay-ayaten ti Apo
: dagiti gumura iti dakes.
: Salluadanna dagiti napudno nga adipenna;
: ispalenna ida iti bileg dagiti managdakdakes.
11: Agraniag ti silaw kadagiti nalinteg;
: adda rag-o a maipaay
: kadagiti naimbag a tattao.
12: Dakay a nalinteg,
: agrag-okayo iti Apo ,
: ket idaydayawyo ti nasantoan a naganna.