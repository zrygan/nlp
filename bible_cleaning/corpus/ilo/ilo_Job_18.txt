12: Job, dika pay la sumardeng nga agsasao?
: No agsardengka ket dumngegka
: mabalinmi ti makisarita kenka.
3: Apay nga ibilangnakami
: a kas iti nakuneng a baka?
4: Dangdangram la ta bagim iti pungtotmo.
: Maulila aya ti daga wenno yalis
: ti Dios dagiti bantay gapu kenka?
5: Maiddepto ti silaw ti managdakdakes,
: ket pulos a dinto magangtanen.
6: Kumudrep ken maiddepto
: ti pagsilawan iti taengna.
7: Natibker idi ti pannagnana, ngem ita maitibkolen;
: maidaramudom gapu iti bukodna a pammagbaga.
8: Magna iti lugar nga adda batengna,
: ket agturong iti pakaipalab-oganna.
9: Masiloan dagiti mukodna,
: ket maparautan a naimbag.
10: Adda palab-og a nailemmeng iti daga,
: adda silo a naipakat iti dalanna.
11: Nalikmut iti nakaro a pammutbuteng;
: sumursurot kenkuana iti sadinoman a papananna.
12: Nabaknang idi ngem ita agbisinen;
: agur-uray kenkuana ti didigra.
13: Agwaras ti nakaro a sakit iti bagina,
: ket runotenna dagiti takkiag ken luppona.
14: Maitalaw iti nagtaenganna a sitatalged,
: ket maiguyodguyod a maisaklang ken ni Ari Patay.
15: Ita, mabalinen ti agnaed iti balayna;
: nawarakiwakanen iti asufre
: a pangdalus iti taengna.
16: Magango dagiti ramutna,
: ket malaylay dagiti sangana.
17: Saanen nga agdindinamag iti ilina ken iti sabali a lugar;
: awanen ti makalagip kenkuana.
18: Mapagtalawto iti taeng dagiti sibibiag;
: maipanto iti sipnget, maipanaw iti lawag.
19: Awan ti natda a kaputotanna;
: awan ti nakalasat uray la koma no maysa.
20: Iti amin a disso a makadamag iti napasamakna,
: agpigergerto dagiti tattao
: gapu iti daksanggasat a nagbanaganna.
21: Kasta ti pagtungpalan dagiti managdakdakes;
: kasta ti pagbanagan dagiti di mangikankano iti Dios.