1: Ni Gobernador Nehemias nga anak ni Hacalias ti immuna a nagfirma. Simmaruno ni Zedekias kenkuana.
28: Dagitoy dagiti papadi a nagfirma
: Seraias, Azarias, Jeremias,
: Pashur, Amarias, Malkija,
: Hattus, Sebanias, Malluk,
: Harim, Meremot, Obadias,
: Daniel, Ginneton, Baruc,
: Mesullam, Abias, Mijamin,
: Maasias, Bilgai ken
: Semaias.
913: Dagiti Levita
: Jesua nga anak ni Azanias,
: Binnui iti kapuonan ni Henadad,
: Kadmiel, Sebanias, Hodias,
: Kelita, Pelaias, Hanan,
: Mica, Rehob, Hasabias,
: Zakkur, Serebias, Sebanias,
: Hodias, Bani ken Beninu.
1427: Dagiti papangulo dagiti tattao
: Paros, Pahat Moab,
: Elam, Zattu, Bani,
: Bunni, Azgad, Bebai,
: Adoniha, Bigvai, Adin,
: Ater, Hezekias, Azzur,
: Hodias, Hasum, Bezai,
: Harif, Anatot, Nebai,
: Magpias, Mesullam, Hezir,
: Mesezabel, Zadok, Jaddua,
: Pelatias, Hanan, Anaias,
: Oseas, Hananias, Hassub,
: Hallohes, Pilha, Sobek,
: Rehum, Hasabna, Maaseias,
: Ahias, Hanan, Anan,
: Malluk, Harim ken Baana.
28: Dakami iti entero nga Israelpapadi, Levita, guardia ti Templo, kantores iti Templo, trabahador iti Templo ken amin a simmina kadagiti ganggannaet iti pagilian gapu iti Linteg ti Dios, agraman dagiti assawa ken amin nga annakmi a nataenganen a makaawat
29: makipagsapatakami kadagiti nalatak a kakabsatmi a madusakami iti pannakailunod no saanmi a tungpalen ti sapata, ket agbiagkami kas mayannurot iti Linteg ti Dios nga intedna babaen ken ni Moises nga adipenna. Tungpalenmi dagiti amin a linteg nga ibilin kadakami ti Apo a Diosmi.
30: Saankami a makiinnasawa kadagiti ganggannaet nga agnanaed iti dagami.
31: No adda ilakoda a trigo wenno uray ania kadakami iti Aldaw a Panaginana wenno iti uray ania nga aldaw a nasantoan, dikami gumatang kadakuada.
: Iti tunggal maikapito a tawen, dimi mulaan dagiti taltalon, ket pakawanenmi amin nga utang.
32: Tinawen a mangtedkami iti apagkawalo nga onsa a pirak a kas tulongmi iti Templo.
33: Itedmi dagitoy a kasapulan nga agpaay iti panagdaydayaw iti Templo: ti nasagradoan a tinapay, ti inaldaw a daton a makan, dagiti animal a mapuoran a kas daton iti inaldaw, dagiti nasagradoan a sagut iti Aldaw a Panaginana, iti Fiesta ti Lutuad ken dadduma pay a fiesta, dagiti dadduma a nasagradoan a daton, dagiti daton a pakapakawanan dagiti basol ti Israel ken aniaman a kasapulan iti Templo.
34: Dakami a tattao, papadi ken Levita, tinawen nga agbibinnunotkami tapno maammoan ti familia a mangted iti kayo a pagpuor iti daton a maidatag iti Apo a Diosmi, kas mayannurot iti bilin ti Linteg.
35: Tinawen nga ipanmi iti Templo dagiti daton nga agtaud iti umuna nga apitmi ken ti umuna a maluom a bunga dagiti kayomi.
36: Kas sagudayen ti Linteg, ipanmi kadagiti papadi nga agserserbi iti Templo dagiti sumaganad: ti inauna nga anakmi a lalaki tapno maidaton iti Dios; ti inauna nga urbon ti bakami; ti inauna nga urbon ti karneromi ken ti inauna nga urbon ti kaldingmi.
37: Ipanmi met kadagiti papadi iti Templo ti bellaay a maaramid iti umuna nga apit iti tinawen, kasta met dagiti dadduma a datonmi nga arak, lana ti olibo ken amin a kita ti frutas.
: Ipanmi kadagiti Levita, isuda nga agur-urnong kadagiti apagkapullo dagiti maapit iti dagami, dagiti apagkapullo dagiti apit iti talonmi.
38: Tunggal makolekta dagiti apagkapullo, kumuyog dagiti papadi a kaputotan ni Aaron kadagiti Levita. Ikabil dagiti Levita ti maurnongda iti pagiduldulinan iti Templo tapno mausar iti Templo ti amin a maurnongda.
39: Ipan dagiti Israelita ken dagiti Levita dagiti maited a makan, arak ken lana ti olibo iti pagiduldulinan kadagiti alikamen ti Templo ken iti pagyanan dagiti papadi a madama nga agserserbi, dagiti guardia ti Templo ken dagiti kamkameng ti koro ti Templo.
: Diminto baybay-an ti balay ti Diosmi.