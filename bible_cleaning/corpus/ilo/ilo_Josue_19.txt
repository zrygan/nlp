1: Naituding nga agpaay kadagiti familia iti tribu ni Simeon ti maikadua a disso. Adda daytoy iti tengnga ti daga a naited iti tribu ti Juda.
2: Isuda dagitoy: Beerseba, Seba, Molada,
3: Hazarsual, Bala, Ezem,
4: Heltolad, Betul, Horma,
5: Siklag, Bet Marcabot, Hazarsusa,
6: Bet Lebaot ken Saruhen13 a siudad agraman dagiti ilida.
7: Adda met ti Ain, Rimmon, Eter ken Asanuppat a siudad agraman dagiti ilida.
8: Mairaman dagiti amin nga ili iti lawlaw dagitoy a siudad agingga idiay Baalat Beer wenno Rama iti abagatan. Daytoy ti daga a naited a tagikuaen dagiti familia iti tribu ti Simeon.
9: Paset ti sakup ti tribu ti Juda ti naited iti tribu ti Simeon. Gapu ta nalawa unay ti naipatawid iti tribu ti Juda, naited iti tribu ti Simeon ti maysa a paset ti dagana.
1011: Naituding nga agpaay kadagiti familia iti tribu ti Zabulon ti maikatlo a disso. Dumanon ti beddengda idiay Sarid sa sumang-at nga agpa-laud agingga idiay Marala. Dumanon idiay Dabe-set agingga iti waig iti daya ti Jocneam.
12: Iti bangir ti Sarid, agpadaya a dumanon iti beddeng ti Kislot Tabor, sa agturong idiay Deberat agingga idiay Jafia.
13: Manipud sadiay, aglayon nga agpadaya idiay Gat Hefer ken Ittakazin, agkurba nga agpa-Nea nga agturong idiay Rimmon.
14: Iti amianan, agsikko ti beddeng nga agpa-Hanaton ket agpatingga iti tanap ti Jefteel.
15: Sakupenna ti Catat, Naalal, Simron, Ideala ken Betlehem12 a siudad agraman dagiti ilida.
16: Adda dagitoy a siudad ken ili iti daga a naited a tagikuaen dagiti familia iti tribu ti Zabulon.
17: Agpaay kadagiti familia iti tribu ti Issacar ti maikapat a disso.
18: Sakupenda ti Jezreel, Jesulot, Sunem,
19: Hafaraim, Sion, Anaarat,
20: Rabbit, Kislon, Ebes,
21: Remet, Enganin, Emhadda ken Bet-passes.
22: Dumanon ti beddeng idiay Tabor, Sahasuma ken Betsemes, ket agpatingga idiay Jordan16 a siudad agraman dagiti ilida.
23: Dagitoy dagiti siudad ken ili iti daga a naited a tagikuaen dagiti familia iti tribu ti Issacar.
24: Agpaay kadagiti familia iti tribu ti Aser ti maikalima a disso.
25: Sakupenna ti Helcat, Hali, Beten, Acsaf,
26: Alamelec, Amad ken Misal. Iti laud, dumanon ti beddeng idiay Carmel ken Sihorlibnat.
27: Iti panagpadaya ti beddeng, agturong idiay Betdagon, ket dumanon idiay Zabulon ken iti Tanap ti Jefteel iti akin-amianan a beddeng nga agturong idiay Bet-emec ken Naiel. Aglayon idiay Cabul,
28: Jebron, Rehob, Hammon, Cana agingga iti dakkel a Sidon.
29: Kalpasanna, agsikko nga agpa-Rama ket dumap-aw idiay Tiro, ti nasarikedkedan a siudad; agpa-Hosa ket agpatingga iti Taaw Mediterranean. Mairaman ti Mahalab, Aksib,
30: Umna, Afec ken Rehob22 a siudad agraman dagiti ilida.
31: Dagitoy dagiti siudad ken ili a naited a tagikuaen dagiti familia iti tribu ti Aser.
32: Agpaay kadagiti familia iti tribu ti Neftali ti maikanem a disso.
33: Mangrugi ti beddengna idiay Helef, manipud iti lugo idiay Zaananim, sa aglayon idiay Adami-neceb ken Jebneel agingga idiay Lacum ket agpatingga idiay Jordan.
34: Agkurba nga agpa-laud idiay Asnot Tabor, agpa-Hucuca, dumanon idiay Zabulon iti abagatan, Aser iti laud ken Juda iti daya idiay Jordan.
35: Dagitoy dagiti nasarikedkedan a siudad: Siddim, Ser, Hamat, Raccat, Cineret,
36: Adama, Rama, Asor,
37: Kedes, Edrei, Enhasor,
38: Jiron, Migdalel, Horem, Bet-anat ken Betsemes19 a siudad agraman dagiti ilida.
39: Dagitoy dagiti siudad ken ili a naited a tagikuaen dagiti familia iti tribu ti Neftali.
40: Agpaay kadagiti familia iti tribu ti Dan ti maikapito a disso.
41: Masakupan ti daga ti Zora, Estaol, Ir-semes,
42: Saalabin, Aijalon, Itla,
43: Elon, Timnat, Ekron,
44: Elteke, Gibbeton, Baalat,
45: Jehud, Bene-berac, Gatrimmon,
46: Mejarcon ken Racon agraman dagiti daga iti lawlaw ti Joppe.
47: Ngem idi saan a makaanay kadakuada ti daga, rinaut dagiti tattao ti Dan ti Lesem. Naparmekda ti Lesem ket pinatayda dagiti tattaona. Tinagikuada ket nagnaedda sadiay. Binaliwanda ti Lesem a nagan ti siudad ket sinuktanda iti Dan, ti nagan ti kapuonanda.
48: Dagitoy dagiti siudad ken ili a naited a tagikuaen dagiti familia iti tribu ti Dan.
49: Idi nalpasen dagiti Israelita ti panangbingbingayda iti daga, inikkanda ni Josue nga anak ni Nun iti dagana manipud iti sakupda.
50: Kas imbilin ni Yahweh, intedda ti siudad a kiniddawna, ti Timnat Sera iti katurturodan ti Efraim. Binangon manen ni Josue ti siudad ket nagnaed sadiay.
51: Ni Eleazar a padi, ni Josue nga anak ni Nun ken dagiti pangulo ti nadumaduma a familia kadagiti tribu ti Israel ti nangbingbingay iti daga babaen iti binnunot idiay Silo tapno makiumanda ken ni Yahweh. Naaramid daytoy iti ruangan ti Tolda a Paguummongan. Ket nalpas ti pannakabingbingay ti daga.