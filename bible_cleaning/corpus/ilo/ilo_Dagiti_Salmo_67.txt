1: Kaasiannakam, O Dios,
: ket bendisionannakami;
: talliawennakami kadi a sikakaasi,
2: tapno maammoan ti sangalubongan ti pagayatam,
: ken ti bilegmo a mangisalakan!
3: O Dios, daydayawendaka koma dagiti tattao!
: Wen, amin a tattao daydayawendaka koma!
4: Agragsak koma dagiti
: nasion ket agkantada a sirarag-o,
: ta awan idumdumam iti panangukommo,
: ken idaldalanmo dagiti amin a tattao ditoy lubong.
5: O Dios, daydayawendaka koma dagiti tattao!
: Wen, amin a tattao daydayawendaka koma!
6: Pinataud ti daga ti apit nga
: adu ta binendisionannatayo ti Dios a Diostayo.
7: Binendisionannatayo ti Dios;
: itan-ok koma dagiti tattao iti amin a suli ti lubong.