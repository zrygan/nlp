1: Madaydayaw ti Apo !
: Kantaanyo ti Apo iti baro a kanta;
: idaydayawyo iti taripnong
: dagiti napudno a tattaona!
2: Agragsakka, Israel, gapu iti Namarsua kenka;
: agrag-okayo, tattao ti Sion, gapu iti ariyo!
3: Agsasalakayo a mangidaydayaw kenkuana;
: agtambor ken agtokarkayo iti arpa.
4: Ta pagragsakan ti Apo dagiti tattaona;
: dagiti maidadanes pagballigienna.
5: Agragsak koma dagiti tattao ti Dios iti balligida,
: ket agkakantada iti parambakda.
6: Idaydayawda koma ti Dios babaen iti panagdir-ida
: a siiiggem kadagiti natadem a kampilanda.
7: Tapno dagiti pagilian parmekenda,
: ket dusaenda dagiti tattaoda.
8: Tapno kawaranda dagiti arida,
: kasta met dagiti panguloda.
9: Tapno dusaenda dagiti pagilian, kas imbilin ti Dios.
: Daytoy ti dayag dagiti napudno nga adipenna.
: Madaydayaw ti Apo !