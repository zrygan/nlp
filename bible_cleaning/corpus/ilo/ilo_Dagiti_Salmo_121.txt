1: Itangadko dagiti matak kadagiti bantay,
: sadino ti paggapuan ti tulong a maipaay kaniak?
2: Ti tulong nga umay kaniak aggapu iti Apo
: a nangaramid iti langit ken daga.
3: Saanna nga ipalubos a maitibkolka;
: kanayon a siririing ti mangsalaknib kenka.
4: Saan a mairidep wenno maturog ti mangaywan iti Israel!
5: Aywanannaka ti Apo ;
: salaknibannaka, adda iti sibaymo.
6: Dinakanto dangran ti init iti aldaw
: wenno ti bulan iti rabii.
7: Ilisinakanto ti Apo iti amin a peggad;
: aywanannakanto tapno awan pakaan-anoam.
8: Salaknibannakanto ti Apo iti sadinoman a papanam,
: manipud ita iti agnanayon awan inggana.