1: Ang pagdayeg dili angay alang sa usa ka buangbuang,
: sama nga ang yelo dili angay sa panahon sa ting-init
: o ang ulan panahon sa ting-ani.
2: Ang tunglo nga walay gipasikaran dili makadulot.
: Sama kini sa mga langgam nga sayaw nga mosaylo lamang.
3: Kinahanglan latigohon ang kabayo,
: bukadohan ang asno,
: ug hampakon ang buangbuang.
4: Ayaw tubaga ang buangbuang sumala sa iyang kabuang
: aron dili ka mahisama kaniya.
5: Tubaga ang buangbuang sumala sa iyang kabuang
: aron dili siya magtuo nga maalamon siya.
6: Ang tawo nga magpadala ug mensahe pinaagi sa usa ka buangbuang
: sama ra nga nagputol sa kaugalingon niyang tiil
: ug nangita lamang ug kasamok.
7: Ang panultihon sa usa ka buangbuang walay kapuslanan.
: Sama kini sa mga tiil sa usa ka bakol nga walay gamit.
8: Kon daygon nimo ang usa ka buangbuang
: sama ra nga gihigtan nimo ang bato nga gibala sa imong tirador.
9: Ang usa ka buangbuang
: nga mosulti sa panultihon sa mga maalamon
: sama sa usa ka hubog nga nag-ibot ug tunok nga diha sa iyang kamot.
10: Ang mopatrabaho kang bisan kinsa nga buangbuang o palahubog nga iyang hikit-an,
: naghimo lamag kadaot sa tanan.
11: Ang buangbuang nga mobuhat pag-usab sa iyang binuang
: nahisama sa iro nga mokaon sa iyang sinuka.
12: Mas may paglaom pa ang labing buang nga tawo
: kay kaniya nga naghunahuna nga siya maalamon bisag dili tinuod.
13: Ang tapolan dili gustong mogawas sa balay
: ug moingon lang, May liyon man gud sa kadalanan.
14: Ang tapolan nga nagligidligid sa higdaanan
: sama sa pultahan nga mag-abli-abli diha sa bisagra niini.
15: May mga tawo nga naghinobra ang pagkatapolan
: bisan gani sa paghungit sa ilang pagkaon.
16: Ang tawong tapolan naghunahuna nga mas abtik siya
: kay sa pito ka tawo nga makahatag ug mga maayong katarongan.
17: Ang tawo nga mag-apil-apil sa panaglalis
: mahisama sa tawo nga nanakop ug iro pinaagi sa paggunit sa mga dalunggan niini.
1819: Ang usa ka tawo nga magtinunto sa iyang isigkaingon
: ug unya moingon nga nagkomedya lamang siya,
: nahisama sa usa ka buangbuang nga nagduladula ug makamatay nga hinagiban.
20: Kon walay sugnod mapalong ang kalayo;
: kon walay libak, mohunong ang panaglalis.
21: Ang uling maoy makahimog baga,
: ang sugnod maoy makapasiga sa kalayo
: ug ang mga samokan maoy makahaling sa panaglalis.
22: Lami kaayo ang libak!
: Gusto gayod kita nga molamoy niini!
23: Ang sulti nga dili matinud-anon
: ug naglilong sa imong gihunahuna
: nahisama sa dili maayong plata nga gihal-op sa baratohon nga kulon.
24: Ang tigpakaaron-ingnon nagtago sa iyang pagdumot
: pinaagi sa mga pag-ulog-ulog.
25: Nindot kining pamation,
: apan ayaw siya tuohi,
: kay ang iyang kasingkasing puno sa pagdumot.
26: Mahimo nga tagoan niya ang iyang pagdumot,
: apan makita sa tanan ang daotan niyang binuhatan.
27: Ang mga tawo nga buot unta molit-ag sa uban, maunay niini.
: Ang mga tawo nga magligid ug bato maligiran niini.
28: Ang mga pulong nga bakak nagpadayag ug pagdumot ngadto sa hingtungdan. Walay laing mahimo ang sulti nga dili matinud-anon gawas sa kadaot.