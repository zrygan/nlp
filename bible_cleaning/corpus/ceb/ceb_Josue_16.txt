1: Ang yuta nga gihatag ngadto sa mga kaliwat ni Jose naglakip gikan sa Jordan duol sa Jerico, sa silangan sa mga tubod sa Jerico, ngadto sa kamingawan. Gikan sa Jerico miabot kini sa kabungtoran hangtod sa Betel.
2: Gikan sa Betel, milahos kini sa Luz, agi sa Atarot diin nagpuyo ang mga Arkihanon.
3: Unya miabot kini sa kasadpan sa mga Japlitanon hangtod sa kapatagan sa Bet Horon. Gikan didto milahos kini sa Geser hangtod sa Dagat sa Mediteraneo.
4: Mao kini ang bahin nga nadawat sa mga banay ni Manases ug ni Efraim, ang mga anak ni Jose.
5: Kini ang yuta sa mga panimalay ni Efraim: ang ilang utlanan sa silangan mao ang Atarotadar hangtod sa kabungtoran sa Bet Horon.
6: Gikan didto milahos kini sa Dagat sa Mediteraneo. Ang Micmetat nahimutang sa ilang amihanan. Sa silangan ang utlanan miliko sa Taanatsilo ug misaylo kini padulong sa silangan sa Janoa.
7: Unya milugsong kini gikan sa Janoa ngadto sa Atarot ug Naara. Miabot kini sa Jerico ug misangko sa Jordan.
8: Gikan sa Tapua ang utlanan mipadayon paingon sa kasadpan ngadto sa sapa sa Kana hangtod sa Dagat sa Mediteraneo. Mao kining yutaa ang gihatag ngadto sa mga panimalay sa banay ni Efraim
9: lakip ang mga lungsod ug balangay nga gihatag ngadto sa kaliwat ni Efraim sulod sa mga utlanan ni Manases.
10: Apan wala nila abuga ang mga taga-Canaan nga nagpuyo sa Geser busa ang mga taga-Canaan mitipon pagpuyo sa mga kaliwat ni Efraim hangtod karon apan giulipon sila.