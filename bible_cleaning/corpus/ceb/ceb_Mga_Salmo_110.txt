1: Ang Ginoo miingon sa akong ginoo, ang hari,
: Lingkod diri sa akong tuo
: hangtod nga himoon kong tumbanan sa imong mga tiil ang imong mga kaaway.
2: Gikan sa Sion padakoon sa Ginoo
: ang imong harianong gahom.
: Miingon siya, Harii ang imong mga kaaway.
3: Sa adlaw nga makig-away ka sa imong mga kaaway,
: makig-away usab nga maisogon ang imong katawhan.
: Sama sa yamog sa sayong kabuntagon,
: ang imong mga batan-ong lalaki moanha kanimo sa balaang kabungtoran.
4: Nanumpa ang Ginoo ug kini dili niya bakwion,
: Mahimo kang pari hangtod sa kahangtoran,
: sa laray ni Melquisedec.
5: Anaa sa imong tuo ang Ginoo
: ug buntogon niya ang mga hari sa adlaw nga siya masuko.
6: Hukman niya ang kanasoran
: ug lukpon niya sa mga patay ang panggubatan.
: Buntogon niya ang mga hari sa tibuok kalibotan.
7: Moinom ang hari diha sa sapa daplin sa dalan;
: malig-on siya ug mobarog nga madaugon.