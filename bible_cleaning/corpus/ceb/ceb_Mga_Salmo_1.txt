1: Bulahan ang dili mamati sa tambag sa mga daotan,
: o mosunod sa gibuhat sa mga makasasala,
: o makig-abin kanila nga wala moila sa Dios.
2: Maoy iyang kalipay ang pagtuman sa Balaod sa Ginoo ,
: ug nagtuon siya niini adlaw ug gabii.
3: Sama siya sa kahoy nga nagtubo daplin sa usa ka sapa,
: ug mamunga sa tingbunga
: ug ang dahon niini dili malaya.
: Sa tanan niyang buhaton siya magmalampuson.
4: Apan dili sama niini ang mga daotan.
: Sila daw uhot nga mapadpad inighuros sa hangin.
5: Ang mga daotan silotan gayod sa Dios
: ug dili itipon sa mga matarong.
6: Bantayan sa Ginoo ang mga matarong,
: apan kalaglagan ang dangatan sa mga makasasala.