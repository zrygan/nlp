1: Dayga ang Ginoo !
: Kamong mga alagad sa Ginoo ,
: dayga ang iyang ngalan!
2: Dalaygon ang ngalan sa Ginoo
: karon ug hangtod sa kahangtoran!
3: Gikan sa sidlakan hangtod sa kasadpan,
: daygon ang ngalan sa Ginoo !
4: Ang Ginoo nagmando sa tanang kanasoran,
: ug ang iyang himaya saylo pa sa kalangitan!
5: Kinsay sama sa Ginoo nga atong Dios
: nga nagpuyo sa kahitas-an
6: ug naglantaw sa langit ug sa yuta?
7: Gibangon niya ang mga kabos gikan sa abog,
: ug gibayaw ang mga timawa gikan sa pagkaalaot;
8: gipalingkod niya sila uban sa mga prinsipe,
: sa mga prinsipe sa iyang katawhan.
9: Gipasidunggan niya ang mga babaye nga wala manganak,
: ug gilipay niya pinaagi sa paghatag kaniyag mga anak.
: Dayga ang Ginoo !