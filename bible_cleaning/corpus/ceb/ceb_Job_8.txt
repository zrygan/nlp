1: Si Bildad nga taga-Shua mitubag
2: Karon, natapos ka na ba sa imong walay pulos nga sulti?
3: Ang Dios dili gayod motuis sa hustisya;
: ug buhaton gayod niya kanunay ang matarong.
4: Tingalig nakasala sa Dios ang imong mga anak,
: busa gisilotan sila sa Dios sa angay kanila.
5: Apan dangop ug pangaliyupo sa Dios nga Labing Gamhanan;
6: kay kon tinuod nga putli ka ug matarong,
: tabangan ka gayod sa Dios
: ug ibalik kanimo ang imong panimalay ingon nga imong ganti.
7: Walay bili ang bahandi nga nawala kanimo
: kon itandi sa ihatag sa Dios kanimo.
8: Palandonga sa makadiyot ang kaalam sa mga karaan;
: ug hunahunaa ang mga kamatuoran nga nakat-onan sa atong katigulangan.
9: Kagahapon lamang kita natawo busa wala gayod kitay nahibaloan bahin niini;
: sama ra kita sa anino nga ania sa kalibotan.
10: Apan patudlo sa mga maalamon sa karaang panahon;
: pamatia ang ilang isulti
11: Ang mga tanom sa tubig dili makatubo sa dapit nga walay tubig;
: anha ra gayod sila manubo sa katubigan.
12: Inighubas na sa tubig, sila ang mounag kalaya;
: malaya sila samtang gagmay pa kaayo ug dili pa magamit.
13: Ang mga tawo nga wala motuo sa Dios sama sa tanom sa tubig;
: mahanaw ang ilang paglaom kay gisalikway man nila ang Dios.
14: Misalig sila sa usa ka lugas nga lanot, sa usa ka balay sa lawalawa.
15: Kon mosandig sila niini, makadaog ba kini kanila?
: Ug kon mogunit sila sa hilo, makatabang ba kini kanila pagtindog?
16: Ang daotang mga tawo moturok sama sa mga sagbot
: ug molukop sa tibuok tanaman.
17: Mobalikos ang ilang gamot sa kabatoan
: ug manggunit niini.
18: Apan pangibta sila
: ug walay masayod nga diha sila kaniadto.
19: Ingon ra niana ang kalipay sa mga tawong daotan;
: unya mobanos ang uban ug mopuli kanila.
20: Apan dili gayod pasagdan sa Dios ang mga matarong,
: ug dili niya tabangan ang mga daotan.
21: Pakataw-on ka niya pag-usab ug pasinggiton;
22: apan pakaulawan niya kadtong nagdumot kanimo,
: ug mahanaw ang mga puloy-anan sa mga daotan.