1: Nganong nagsabot man pag-alsa ang kanasoran?
: Nganong naglaraw man silag mga butang nga walay kapuslanan?
2: Ang mga hari nila naghiusa ug ang ilang mga pangulo
: nagkasabot pag-alsa batok sa Ginoo ug sa hari nga iyang pinili.
3: Sila nag-ingon: Putlon nato ang paghari nila kanato
: ug dili na kita magpagalong kanila.
4: Ang Ginoo nga naglingkod sa iyang trono didto sa langit
: nagkatawa lang ug nagbiaybiay kanila.
5: Unya sa iyang kapungot gipasidan-an niya sila
: ug sa iyang kasuko gilisang niya sila.
6: Nag-ingon siya, Sa Sion, ang bungtod kong balaan,
: gipahimutang ko ang pinili kong hari.
7: Nag-ingon ang hari, Isangyaw ko ang giingon kanako sa Ginoo .
: Miingon siya kanako, Ikaw akong anak;
: ug karong adlawa imo na akong amahan.
8: Pangayo ug kanimo ihatag ko ang tanang kanasoran;
: ug maimo ang tibuok kalibotan.
9: Buk-on mo sila sa bunal nga puthaw
: ug dugmokon sama sa usa ka kulon.
10: Pagmaalamon kamong mga hari
: ug pagmatngon kamong mga namunoan.
11: Alagari ug kahadloki ang Ginoo ;
: pangurog kamo
12: ug yukboi ninyo siya,
: aron dili siya mapungot kaninyo ug pamatyon kamo
: kay ang kasuko niya dali rang mosilaob.
: Bulahan ang modangop kaniya aron iyang panalipdan.