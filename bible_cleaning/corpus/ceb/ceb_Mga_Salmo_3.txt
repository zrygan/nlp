1: O Ginoo , daghan ang nakig-away kanako,
: daghan ang nakigbatok kanako.
2: Mahitungod kanako miingon sila,
: Dili siya tabangan sa Dios.
3: Apan ikaw, O Ginoo ,
: ang taming ko kanunay sa mga katalagman;
: gihatagan mo akog kadaogan
: ug gipahiuli mo kanako ang kadasig.
4: Nagpakitabang ako, O Ginoo ,
: ug gikan sa bungtod nimong balaan gitubag mo ako.
5: Mohigda ako ug matulog ug momata nga malinawon
: kay nagbantay man kanako ang Ginoo .
6: Dili ako mahadlok sa linibo nga kaaway
: nga naglibot kanako.
7: Dali, O Ginoo ,
: luwasa ako, O akong Dios!
: Silotan mo ang tanan kong kaaway
: ug kuhaag gahom ang tanang mga daotan.
8: Ikaw ang moluwas, O Ginoo ,
: panalanginan mo unta ang imong katawhan.