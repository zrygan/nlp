1: Inigbahinbahin nimo sa yuta ngadto sa tagsatagsa ka banay, igahin ang usa ka bahin niini alang sa Ginoo ug isipon kini nga usa ka luna nga balaan. Mao kini ang sukod niini: Ang gitas-on niini mga 12.5 ka kilometro ug ang gilapdon napulo ka kilometro.
2: Diha niining maong yuta, paggahin ug kwadrado nga luna nga may sukod nga 250 ka metros ang matag kilid nga maoy tukoran sa Templo ug ang balig 25 ka metros nga gilapdon libot niini maoy lagwerta sa Templo.
3: Unya pagsukod ug laing luna nga 12.5 ka kilometro ug lima ka kilometro ang gilapdon nga butangan sa Templo, ang labing balaang dapit.
4: Mao kini ang balaang dapit. Alang kini sa mga pari nga nag-alagad diha sa Templo. Anhi tukora ang mga balay sa mga pari ug ang Templo.
5: Laing luna nga may gitas-on nga 12.5 ka kilometro ug lima ka kilometro ang gilapdon ang igahin alang sa mga Levita nga nag-alagad sa Templo aron ilang puy-an.
6: Uban sa bahin nga giisip nga luna nga balaan, igahin usab alang sa siyudad ang luna nga 12.5 ka kilometro ang gitas-on ug duha ug tunga ka kilometro ang gilapdon. Alang kini sa katawhan sa Israel.
7: Ug igahin alang sa pangulo ang yuta nga kasikbit sa duha ka kiliran nga dapit sa sidlakan ug sa kasadpan sa balaang luna ug sa luna nga kaugalingon sa siyudad. Tukma kini sa gitas-on sa luna nga bahin sa usa sa mga banay sa Israel ug magsukad kini gikan sa utlanan dapit sa sidlakan ngadto sa utlanan dapit sa kasadpan.
8: Mao kini ang luna alang sa pangulo sa Israel. Ang mga pangulo dili na manlupig sa akong katawhan ug dili na nila hilabtan ang mga yuta nga gipanag-iya sa nagkalainlaing banay sa Israel.
9: Mao kini ang gisulti sa Ginoong Dios Husto na, O mga hari sa Israel! Biyai na ang kapintas ug pagpanlupig ug ipahamtang ang hustisya ug ang katarongan. Hunonga na ang paghingilin ninyo sa akong katawhan. Ako, ang Ginoong Dios maoy nagsulti niini.
10: Ang tanan kinahanglan maggamit sa husto nga mga timbangan ug mga sukdanan
11: Ang epa alang sa pagsukod sa mga uga kinahanglan sibo sa bat nga alang sa pagsukod sa mga tinubig. Ang sukdanan mao ang omer . Ang sangpotan nga mga sukod mao kining mosunod
: usa ka omer ka epa ka bat
12: Ang inyong mga timbang mao kining mosunod
: ka gera usa ka sekel
: ka sekel usa ka mina
1315: Kini mao ang sumbanan sa paghatag ninyo sa inyong mga halad
: Trigo: usa sa 60 ka bahin sa inyong ani
: Sebada: usa sa 60 ka bahin sa inyong ani
: Lana sa olibo: usa sa 100 ka bahin sa abot sa inyong mga kahoy nga olibo Ang sukod pinasubay sa bat: 10 ka bat usa ka omer usa ka kor.
: Karnero: usa ka karnero sa matag 200 gikan sa kaumahan sa Israel
: Kinahanglan magdala kamo ug halad nga uhay, halad nga sunogon ug mga halad sa pakigdait aron ang inyong mga sala mapasaylo. Ako, ang Ginoong Dios , maoy nagsugo niini.
16: Kinahanglan kining halad sa katawhan ihatag nila ngadto sa pangulo sa Israel.
17: Maoy katungdanan sa pangulo ang paghatag sa mga halad nga sunogon, halad nga pagkaon ug halad nga ilimnon panahon sa mga kasaulogan: sa mga Bag-ong Subang sa Bulan ug mga Adlaw nga Igpapahulay ug sa tanang kasaulogan nga himoon sa banay sa Israel. Siyay maghatag niining maong mga halad alang sa kapasayloan sa mga sala sa katawhan sa Israel.
18: Kini ang giingon sa Ginoong Dios Sa unang adlaw sa unang bulan, pag-ihaw ug usa ka toriyong baka nga walay tatsa ug paghimog seremonyas sa paghinlo sa Templo.
19: Kinahanglan nga magkuha ang pari ug diyutayng dugo sa halad alang sa sala ug ipaghid niya kini sa mga haligi sa pultahan sa Templo, sa upat ka eskina sa halaran ug diha sa mga haligi sa ganghaan sa hawanan sa sulod.
20: Mao usab kini ang buhaton sa ikapito nga adlaw sa bulan alang sa nakasala nga dili tinuyo. Niining paagiha gihimo ninyo ang pagbalaan sa Templo.
21: Sa ika-14 nga adlaw sa unang bulan, himoa ninyo ang Pangilin sa Pagsaylo ug sulod sa pito ka adlaw maoy inyong kan-on ang pan nga walay patubo.
22: Nianang adlawa kinahanglan ang pangulo mag-ihaw ug usa ka torong baka alang sa iyang kaugalingong sala ug sa sala sa tanang Israelita.
23: Matag adlaw sulod sa pito ka adlaw sa maong Pangilin kinahanglan nga maggahin siyag pito ka toriyong baka ug pito ka torong karnero nga walay tatsa aron ihalad ngadto sa Ginoo pinaagi sa pagsunog niini nga tibuok. Mag-andam usab siyag laking kanding matag adlaw alang sa halad sa sala.
24: Kinahanglan nga andamon usab niya ang halad nga pagkaon nga ipauban sa matag torong baka: 17.5 ka litro alang sa matag torong baka, 17.5 ka litro usab alang sa matag torong karnero ug mga upat ka litrong lana nga ipauban sa matag 17.5 ka litro nga pagkaon.
25: Alang sa Kasaulogan sa mga Balongbalong nga magsugod sa ika-15 nga adlaw sa ikapitong bulan, ang pangulo mohalad matag adlaw sulod sa pito ka adlaw sa mao gihapong halad alang sa sala, sa maong halad sunogon nga tibuok ug sa mao gihapong halad nga pagkaon ug lana sa olibo.