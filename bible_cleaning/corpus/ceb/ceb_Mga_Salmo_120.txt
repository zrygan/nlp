1: Sa akong kalisdanan misangpit ako sa Ginoo
: ug gitubag ako niya.
2: Luwasa intawon ako, O Ginoo ,
: gikan sa mga bakakon ug limbongan.
3: Unsa may buhaton sa Dios kaninyo nga mga bakakon?
: Unsa may isilot niya kaninyo?
4: Silotan kamo niya
: pinaagi sa mga talinis nga udyong sa sundalo
: ug sa mga nagbagang uling!
5: Pagkaalaot ko!
: Ang pagpuyo uban kaninyo sama kalisod sa pagpuyo didto sa Mesec o didto sa Kedar!
6: Dugay na akong nagpuyo
: tipon sa mga tawo nga gustog kagubot.
7: Gusto akog kalinaw apan sila gustog gubat.