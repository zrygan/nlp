1: Niadtong panahona didto magpuyo sa Jerusalem ang kadagkoan sa mga Israelita. Ang ubang katawhan nagripa aron usa ka pamilya sa matag napulo ka pamilya adto magpuyo sa Jerusalem, ang balaang siyudad, ug ang siyam adto magpuyo sa kalungsoran.
2: Gidayeg sa katawhan ang tanan nga mitanyag nga mopuyo sa Jerusalem.
3: Apan ang katawhang Israelita, mga pari, mga Levita ug ang mga nag-alagad sa Templo ug ang mga kaliwat sa mga sulugoon ni Solomon didto magpuyo sa kalungsoran sa Juda sa ilang kaugalingong yuta.
: Mao kini ang mga pangulo sa lalawigan sa Juda nga didto magpuyo sa Jerusalem
4: Mga sakop sa banay ni Juda
: Si Ataias, anak ni Uzias ug apo ni Zacarias. Ang uban niyang katigulangan naglakip kang Amarias, Sefatias ug Mahalalel, mga kaliwat ni Perez nga anak ni Juda.
5: Si Maasias, anak ni Baruc ug apo ni Colhoze. Ang uban niyang mga katigulangan naglakip kang Hazaias, Adaias, Joiarib ug Zacarias nga mga kaliwat ni Sela nga anak ni Juda.
6: Sa mga inilang tawo nga kaliwat ni Perez, 468 ang nagpuyo sa Jerusalem.
7: Mga sakop sa tribo ni Benjamin
: Si Sallu, anak ni Mesullam nga apo ni Joed. Ang uban niyang mga katigulangan naglakip kang Pedaias, Kolaias, Maasias, Ethiel ug Jesaias.
8: Si Gabbai ug si Sallai maoy mga suod nga mga paryenti ni Sallu.
: Silang tanan mikabat ug 928 ka sakop ni Benjamin nga nagpuyo sa Jerusalem.
9: Si Joel nga anak ni Zicri mao ang ilang pangulo ug si Judas nga anak ni Hassenua mao ang iyang luyoluyo.
10: Ang mga pari
: Si Jedaias nga anak ni Joiarib ug si Jaquin.
11: Si Seraias nga anak ni Hilkias ug apo ni Mesullam. Ang iyang mga katigulangan naglakip kang Sadok, Meraiot ug kang Ahitub nga mao ang Pangulong Pari.
12: Silang tanan mikabat ug 822 ka sakop niining banaya nga nakaalagad sa Templo.
: Si Adaias nga anak ni Jeroham ug apo ni Pelalias nga anak ni Amzi nga anak ni Zacarias nga anak ni Pasur nga anak ni Malquias.
13: Silang tanan mikabat ug 242 ka sakop niining banaya nga mga pangulo sa ilang pamilya.
: Si Amasai nga anak ni Azarel ug apo ni Ahzai. Ang iyang mga katigulangan naglakip kang Mesilemot ug Immer.
14: May 128 ka sakop niining banaya nga mga maisog usab nga mga sundalo. Ang ilang pangulo mao si Zabdiel nga anak ni Haggedolim.
15: Ang mga Levita
: Si Semaias nga anak ni Hassub ug apo ni Asricam. Ang iyang mga kagikan naglakip kang Hasabias ug Bunni.
16: Si Sabbetai ug si Jozabad, ang mga dakudako sa mga Levita nga nagdumala sa trabaho gawas sa Templo.
17: Si Matanias nga anak ni Mica ug apo ni Zabdi, kaliwat ni Asaf, mao ang mangulo sa mga mag-aawit sa pag-ampo sa pagpasalamat.
: Si Bakbukias nga mao ang luyoluyo ni Matanias.
: Si Abda nga anak ni Sammua ug apo ni Galal, usa ka kaliwat ni Jeduton.
18: Ang tanan mikabat ug 284 ka Levita nga nagpuyo sa balaang siyudad sa Jerusalem.
19: Ang mga guwardiya sa Templo
: Si Akkub, Talmon ug ang ilang mga paryenti, 172 silang tanan.
20: Ang ubang mga Israelita, mga pari ug mga Levita didto magpuyo sa mga kalungsoran sa Juda.
21: Ang mga nag-alagad sa Templo didto magpuyo sa Ofel. Si Ziha ug si Gispa maoy nagdumala kanila.
22: Ang pangulo sa mga Levita didto sa Jerusalem mao si Uzi nga anak ni Bani ug apo ni Hasabias, nga anak ni Matanias nga anak ni Mica nga anak ni Asaf, ang banay nga mag-aawit didto sa Templo sa Dios.
23: Adunay sugo ang hari nga mag-ulhos-ulhos sa pag-awit sa Templo matag adlaw ang mga kabanayan.
24: Si Petahias nga anak ni Mesezabel, usa sa mga anak ni Zera nga anak ni Juda, maoy nagdumala sa katawhan sa ngalan sa hari.
25: Ang ubang mga tawo sa Juda didto magpuyo sa Kiriat-Arba, sa Dibon ug sa Jekabseel ug sa mga kabalangayan niining mga dapita.
26: Ang uban didto usab sa Jesua ug sa Molada ug Betpelet
27: ug sa Hazarsual, sa Berseba ug sa kabalangayan niini.
28: Nagpuyo sila sa Ziklag, sa Mecona ug sa kabalangayan niini;
29: didto sa Enrimmon, sa Zora, sa Jarmut,
30: sa Zanoa, sa Adulam ug sa kabalangayan niining mga dapita. Ang uban didto sa Lakis ug sa kaumahan niini ug sa Aseka ug sa mga kaumahan niini. Busa gipuy-an nila ang yuta gikan sa Berseba hangtod sa Walog sa Hinom.
31: Ang mga kaliwat ni Benjamin nagpuyo usab gikan sa Geba hangtod sa Micmas, sa Ai, sa Betel ug sa mga kabalangayan niini,
32: sa Anatot, sa Nob, sa Ananias,
33: sa Hazor, sa Rama, sa Gitaim,
34: sa Hadid, sa Zeboim, sa Neballat,
35: sa Lod ug sa Ono, ang walog sa mga tawong hanas manghimo sa nagkalainlaing butang.
36: Natipon sa mga kaliwat ni Benjamin ang pipila ka pundok sa mga Levita sa Juda.