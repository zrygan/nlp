1: Gibahin sa pipila ka pundok ang mga kaliwat ni Aaron. Ang mosunod mao ang mga anak ni Aaron: si Nadab, si Abihu, si Eleazar ug si Itamar.
2: Unang namatay si Nadab ug si Abihu kay sa ilang amahan ug wala silay anak, busa si Eleazar ug si Itamar nahimong mga pari.
3: Uban sa tabang ni Sadok nga kaliwat ni Eleazar ug ni Ahimelec nga kaliwat ni Itamar, gibahin ni David ang mga kaliwat ni Aaron sumala sa gimbuhaton nga gigahin alang kanila.
4: Tungod kay mas daghan man ang lalaking pangulo sa mga kaliwat ni Eleazar kay sa mga kaliwat ni Itamar, ang kaliwat ni Eleazar gibahin sa 16 ka grupo ug ang kaliwat ni Itamar sa walo ka grupo.
5: Gibahin sila sa samang gidaghanon pinaagi sa ripa kay sila mga opisyal man sa Dapit nga Balaan ug sa Dios gikan sa banay ni Eleazar ug ni Itamar.
6: Ang eskriba nga si Semaias, anak ni Natanael nga usa ka Levita, maoy naglista kanila diha sa atubangan sa hari, sa mga pangulo, sa pari nga si Sadok, sa anak ni Abiatar nga si Ahimelec, sa mga pangulo sa mga banay sa mga pari ug sa mga Levita. Nagripa ang mga pangulo sa banay ni Eleazar ug ni Itamar.
718: Mao kini ang han-ay sa 24 ka pundok sa mga banay nga gitugyanan sa pagdumala sa ilang buluhaton: 1 si Jehoiarib; 2 si Jedaias; 3 si Harim; 4 si Seorim; 5 si Malquias; 6 si Mijamin; 7 si Hakkoz; 8 si Abias; 9 si Jesua; 10 si Sequenias; 11 si Eliasib; 12 si Jakim; 13 si Huppa; 14 si Isbaab; 15 si Bilga; 16 si Immer; 17 si Hezir; 18 si Hapises; 19 si Petahias; 20 si Jehezkel; 21 si Jaquin; 22 si Gamul; 23 si Delaias; 24 si Maazias.
19: Kini sila magbanosbanos pag-adto sa Templo sa Ginoo aron pagtuman sa ilang mga buluhaton sibo sa paagi nga gitudlo kanila ni Aaron nga ilang kagikan sumala sa gimando kaniya sa Ginoo nga Dios sa Israel.
20: Kini mao ang ubang mga pangulo sa mga banay nga mga kaliwat ni Levi
: si Jehdeias, kaliwat ni Sebuel nga kaliwat ni Amram;
21: si Issias kaliwat ni Rehabias;
22: si Jahat, kaliwat ni Salamit nga kaliwat ni Izhar;
23: si Jerias, si Amarias, si Jahaziel ug si Jecmaam nga mga anak ni Hebron sumala sa han-ay sa ilang panuigon;
24: si Samir, kaliwat ni Mica nga kaliwat ni Uziel;
25: si Zacarias, anak ni Issias nga igsoon ni Mica nga kaliwat ni Uziel;
26: si Mahli ug si Musi, mga anak ni Merari; si Jahasias nga iyang anak usab.
27: Sa mga kaliwat ni Merari: si Jahasias nga may tulo ka anak nga sila si Somam, si Zacur ug si Ibri.
2829: Si Mahli may duha ka anak: si Eleazar ug si Kis. Si Eleazar walay anak apan si Kis may usa ka anaksi Jerameel.
30: Si Musi adunay tulo ka anak: si Mahli, si Eder ug si Jerimot.
: Mao kini ang mga kaliwat ni Levi ug ang mga banay diin sila mahisakop.
31: Kini usab sila miapil sa ripa uban sa ilang mga paryenti nga mga kaliwat ni Aaron diha sa atubangan ni Hari David, ni Sadok, ni Ahimelec ug sa mga pangulo sa banay sa mga pari ug sa mga Levita.