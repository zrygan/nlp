1: Sa unang adlaw sa ikapitong bulan, paghimo kamog balaan nga panagtigom ug ayaw kamo pagtrabaho. Nianang adlawa patingoga ninyo ang mga trumpeta.
2: Unya paghalad kamog mga halad-sunogon aron maghatag kinig kahumot alang sa Ginoo usa ka toriyong baka, usa ka torong karnero ug pito ka nating karnero nga usa ka tuig ang kagulangon ug walay bisan unsang tatsa.
3: Paghalad usab kamog pagkaon gikan sa labing maayong harina nga minasag lana. Paubanig tulo ka kilong harina ang toriyong baka, duha ka kilong harina ang torong karnero
4: ug usa ka kilong harina sa matag usa sa pito ka nating karnero.
5: Paghalad usab kamog laking kanding alang sa pagpapas sa inyong mga sala.
6: Wala kini labot sa halad nga inyong sunogon inig bag-ong subang sa bulan ug sa mga halad nga uhay ug sa inadlaw nga halad nga inyong sunogon ug sa halad nga uhay ug ilimnon nga ipauban niini paghalad. Kining mga halad nga pagkaon humot ug makapahimuot sa Ginoo .
7: Sa ikanapulo nga adlaw niining ikapitong bulan paghimo kamog balaan nga panagtigom ug pagpuasa kamo. Ayaw kamo pagtrabaho
8: ug paghalad kamo sa Ginoo ug halad-sunogon aron maghatag ug kahumot alang sa Ginoo usa ka toriyong baka, usa ka torong karnero ug pito ka nating karnero nga usa ka tuig ang kagulangon ug walay tatsa.
9: Paghalad usab kamog pagkaon gikan sa labing maayong harina nga minasag lana: paubanig tulo ka kilo nga harina ang toriyong baka, duha ka kilo nga harina ang torong karnero
10: ug usa ka kilo nga harina sa matag usa sa pito ka nating karnero.
11: Paghalad usab kamog laking kanding alang sa pagtabon sa inyong mga sala gawas sa naandang halad alang sa sala ug sa inadlawng halad nga sunogon nga paubanan usab ug halad nga uhay ug ilimnon.
12: Ug sa ika-15 nga adlaw sa mao gihapong bulan, paghimo usab kamog balaan nga panagtigom. Ayaw kamo pagtrabaho ug pagpista kamo sulod sa pito ka adlaw alang sa Ginoo .
13: Unya paghalad kamog mga halad nga inyong sunogon aron maghatag kinig kahumot alang sa Ginoo ka toriyong baka, duha ka torong karnero ug 14 ka laking karnero nga usa ka tuig ang kagulangon ug walay tatsa.
14: Paubanig halad nga pagkaon gikan sa labing maayong harina nga sinagolag lana: tulo ka kilong harina sa matag toriyong baka, duha ka kilong harina sa matag torong karnero
15: ug usa ka kilong harina ang matag nating karnero.
16: Ug paghalad usab kamog usa ka laking kanding alang sa pagpapas sa sala gawas sa inadlawng halad nga sunogon nga paubanan ug halad nga uhay ug ilimnon.
17: Sa ikaduhang adlaw sa maong bulan, paghalad kamog 12 ka toriyong baka, duha ka torong karnero ug 14 ka laking nating karnero nga usa pa ka tuig ang kagulangon ug walay tatsa.
18: Paubani kinig halad nga kalan-on ug ilimnon sumala sa gisugo sa balaod.
19: Paghalad usab ug laking kanding alang sa sala gawas sa inadlawng halad-sunogon uban sa halad nga pagkaon niini ug sa halad nga ilimnon.
20: Ug sa ikatulong adlaw paghalad kamog 11 ka toriyong baka, duha ka torong karnero ug 14 ka laking karnero nga usa pa ka tuig ang kagulangon ug walay tatsa.
21: Paubani kinig halad nga pagkaon ug ilimnon sumala sa kasugoan.
22: Paghalad usab kamog laking kanding alang sa sala gawas sa inadlawng halad nga sunogon nga paubanan ug halad nga pagkaon ug ilimnon.
23: Sa ikaupat nga adlaw, paghalad kamog napulo ka toriyong baka, duha ka torong karnero ug 14 ka laking nating karnero nga usa ka tuig ang kagulangon ug walay tatsa.
24: Paubani kinig halad nga kalan-on ug ilimnon sumala sa kasugoan.
25: Paghalad usab ug usa ka laking kanding alang sa sala gawas sa inadlawng mga halad-sunogon nga paubanan usab ug halad nga pagkaon ug ilimnon.
26: Sa ikalimang adlaw paghalad ug siyam ka toriyong baka, duha ka torong karnero ug 14 ka laking nating karnero nga usa ka tuig ang kagulangon ug walay tatsa.
27: Paubani kinig halad nga pagkaon ug ilimnon sumala sa kasugoan.
28: Paghalad usab kamog laking kanding alang sa sala gawas sa inadlawng halad nga inyong sunogon nga paubanan ug halad nga pagkaon ug ilimnon.
29: Sa ikaunom nga adlaw, paghalad kamog walo ka toriyong baka, duha ka torong karnero ug 14 ka laking nating karnero nga usa ka tuig ang kagulangon ug walay tatsa.
30: Paubani ninyo ang matag usa niini ug halad nga pagkaon ug ilimnon sumala sa kasugoan.
31: Paghalad usab kamog laking kanding alang sa sala gawas sa inadlawng halad nga sunogon nga paubanag mga pagkaon ug ilimnon.
32: Sa ikapitong adlaw, paghalad kamog pito ka toriyong baka, duha ka torong karnero ug 14 ka laking karnero nga usa ka tuig ang kagulangon ug walay tatsa.
33: Paubani ang matag usa niini ug halad nga pagkaon ug ilimnon sumala sa kasugoan.
34: Paghalad usab kamog usa ka laking kanding alang sa sala walay labot sa inadlawng halad nga inyong sunogon ug paubanig halad nga pagkaon ug ilimnon.
35: Sa ikawalong adlaw, paghimo kamog balaan nga panagtigom ug ayaw kamo pagtrabaho.
36: Paghalad kamog mga halad nga inyong sunogon aron maghatag kinig kahumot alang sa Ginoo usa ka toriyong baka, usa ka torong karnero ug pito ka laking karnero nga usa ka tuig ang kagulangon ug walay tatsa.
37: Paubani kinig halad nga pagkaon ug ilimnon sumala sa kasugoan.
38: Paghalad usab kamog usa ka laking kanding alang sa sala walay labot sa inadlawng halad nga sunogon nga paubanan usab ug halad nga pagkaon ug ilimnon.
39: Kining tanan kinahanglan nga inyong ihalad sa Ginoo sa gigahin nga panahon alang sa mga kasaulogan walay labot sa kinabubut-on ninyong mga halad ug sa inyong halad nga sunogon, mga halad nga uhay ug mga ilimnon ug mga halad sa pakigdait.
40: Kining tanan gisulti ni Moises sa katawhan sa Israel sumala sa gisugo kaniya sa Ginoo .