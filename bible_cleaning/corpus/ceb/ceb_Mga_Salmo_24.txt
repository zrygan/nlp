1: Iya sa Ginoo ang tibuok kalibotan
: ug ang tanan nga anaa niini,
: ang yuta ug ang tanan nga nagpuyo niini.
2: Gipahiluna niya kini ibabaw sa katubigan
: ug gipasukad ilalom sa kadagatan.
3: Kinsay makatungas sa bungtod sa Ginoo ?
: Kinsay makasulod sa iyang balaang Templo?
4: Siya nga maayog binuhatan ug putlig hunahuna,
: siya nga wala magsimbag diosdios ug dili manumpag bakak.
5: Panalanginan siya sa Ginoo ;
: ug ilhon siya nga dili sad-an sa Dios nga iyang Manluluwas.
6: Ingon niini ang katawhan nga modangop sa Dios
: ug mosimba sa Dios ni Jacob.
7: Ablihi ang mga ganghaan!
: Buksi ang karaang mga pultahan
: kay mosulod ang gamhanang hari!
8: Kinsa ba kining gamhanang hari?
: Ang Ginoo nga kusgan ug gamhanan!
: Ang Ginoo nga madaugon sa panggubatan!
9: Ablihi ang mga ganghaan!
: Buksi ang karaang mga pultahan
: kay mosulod ang gamhanang hari!
10: Kinsa ba kining gamhanang hari?
: Ang Ginoo nga Labing Gamhanan,
: siya ang madaugong hari!