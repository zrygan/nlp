1: Pasalamati ninyo ang Ginoo tungod kay siya maayo
: ug ang iyang gugma molungtad hangtod sa kahangtoran!
2: Paingna ang katawhan sa Israel,
: Ang iyang gugma walay kataposan.
3: Paingna ang mga pari sa Dios,
: Ang iyang gugma walay kataposan.
4: Paingna ang nagtahod ug may kahadlok sa Ginoo ,
: Ang iyang gugma walay kataposan.
5: Diha sa akong kalisdanan, misangpit ako sa Ginoo ;
: ang Ginoo mitubag ug miluwas kanako.
6: Kon ang Ginoo dapig kanako dili ako angay nga mahadlok;
: unsa may mahimo sa mga tawo batok kanako?
7: Ang Ginoo mao ang akong magtatabang,
: ug magmadaugon ako batok sa akong mga kaaway.
8: Mas maayo pa ang pagdangop sa Ginoo
: kay sa pagsalig sa tawo.
9: Mas maayo pa ang pagdangop sa Ginoo
: kay sa pagsalig sa mga prinsipe.
10: Gilibotan ako sa daghang kaaway
: apan sa gahom ni Yahweh gilaglag ko sila.
11: Gilibotan ako nila
: apan pinaagi sa gahom ni Yahweh, gibuntog ko sila.
12: Gilibotan ako nila sama sa mga putyokan;
: sama sa nagdilaab nga sagbot, ang ilang kainit dali rang mawala
: ug pinaagi sa gahom ni Yahweh gibuntog ko sila.
13: Giataki ako nila pag-ayo
: ug hapit na ako mapukan apan gitabangan ako sa Ginoo .
14: Ang Ginoo maoy naghatag kanakog gahom ug kalig-on;
: siya ang akong manluluwas.
15: Pamatia ang mga awit sa kadaogan diha sa mga tolda sa katawhan sa Dios
: Ang gahom sa Ginoo maoy naghimo niini
16: ug maoy naghatag kanatog kadaogan diha sa panggubatan!
17: Dili pa ako mamatay;
: magpabilin akong buhi aron pagmantala sa mga buhat sa Ginoo .
18: Gikastigo ako pag-ayo sa Ginoo
: apan wala ako niya itugyan sa kamatayon.
19: Buksi alang kanako ang mga ganghaan sa Templo
: aron mosulod ako ug magpasalamat sa Ginoo !
20: Kini ang ganghaan sa Ginoo ;
: ang matarong lamang ang makasulod niini.
21: Pasalamatan ko ikaw
: kay gitubag ug giluwas mo ako!
22: Ang bato nga gisalikway sa mga magtutukod kay walay hinungdan,
: nahimo hinuon nga labing importanteng bato.
23: Buhat kini sa Ginoo
: ug katingalahan kaayo.
24: Mao kini ang adlaw
: nga hinumdoman nato ang pagluwas sa Ginoo kanato;
: maglipay ug magmaya kita niini.
25: Luwasa intawon kami, O Ginoo !
: Hatagi intawon kamig kalamposan!
26: Bulahan ang mianhi sa ngalan sa Ginoo !
: Gipanalanginan kamo namo dinhi
: sa Templo sa Ginoo !
27: Ang Ginoo mao ang Dios
: ug maayo siya kanato.
: Pagdala kamog mga sanga sa kahoy
: ug sugdi ninyo ang kasaulogan;
: pagmartsa kamo libot sa halaran.
28: Ikaw ang akong Dios ug pasalamatan ko ikaw;
: isangyaw ko ang imong pagkagamhanan.
29: Pasalamati ang Ginoo kay maayo siya
: ug walay paglubad ang iyang gugma!