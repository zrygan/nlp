1: Gibuntog ug gipanag-iya sa katawhan sa Israel ang yuta dapit sa silangan sa Jordan gikan sa Walog sa Arnon ngadto sa Walog sa Jordan hangtod sa Bukid sa Hermon. Gibuntog sa mga Israelita
2: si Sihon, ang hari sa mga Amorihanon nga nagpuyo sa Hesbon. Ang gingharian niya nagsukad sa Aroer sa utlanan sa Walog sa Arnon ug gikan sa taliwala sa walog hangtod sa Suba sa Jaboc, ang utlanan sa Ammon kining tanan samag gidak-on sa katunga sa Gilead
3: ug sa silangan sa Walog sa Jordan, gikan sa Lanaw sa Galilea ngadto sa Betjesimot sa silangan sa Patayng Dagat hangtod sa tiilan sa Bukid sa Pisga sa kasadpang bahin.
4: Gibuntog usab nila si Og, ang hari sa Basan nga usa sa mga kataposang kaliwat sa mga Refaim nga nagpuyo sa Astarot ug Edrei.
5: Ang iyang gingharian naglangkob sa Bukid sa Hermon, sa Saleca ug sa tanang bahin sa Basan hangtod sa mga utlanan sa Gesuri ug sa Maacati, ingon man sa katunga sa Gilead hangtod sa yuta ni Sihon, ang hari sa Hesbon.
6: Mao kini sila ang gibuntog ni Moises ug sa katawhan sa Israel. Gihatag ni Moises nga alagad sa Ginoo ang ilang yuta ngadto sa mga banay ni Ruben, ni Gad ug sa katunga sa banay ni Manases aron ilang panag-iyahon.
7: Gibuntog ni Josue ug sa katawhan sa Israel ang tanang hari sa yuta sa kasadpan sa Jordan, gikan sa Baalgad sa walog sa Lebanon hangtod sa Bukid sa Halac padulong sa Seir. Gibahinbahin ni Josue kining yutaa ug giapod-apod niya sa mga kabanayan aron maila na sa hangtod.
8: Kining bahina naglakip sa mga lungsod sa kabungtoran, sa kapatagan, sa Walog sa Jordan, sa ubos sa mga kabungtoran, sa kamingawan ug sa Negeb. Kining yutaa mao ang puloy-anan sa mga Hitihanon, sa mga Amorihanon, sa mga Canaanhon, sa mga Perisihanon, sa mga Hibihanon ug sa mga Jebusihanon.
9: Kini ang mga hari nga gibuntog ni Josue: ang hari sa Jerico, sa Ai duol sa Betel,
10: sa Jerusalem, sa Hebron,
11: sa Jarmut, sa Lakis,
12: sa Eglon, sa Geser,
13: sa Dabir, sa Geder,
14: sa Horma, sa Arad,
15: sa Libna, sa Adulam,
16: sa Makeda, sa Betel,
17: sa Tapua, sa Heper,
18: sa Afek, sa Lasaron,
19: sa Madon, sa Hazor,
20: sa Simronmeron, sa Acsaf,
21: sa Taanac, sa Megido,
22: sa Cades, sa Jokneam didto sa Carmel,
23: sa Dor didto sa baybayon, sa Goyim didto sa Galilea,
24: sa Tirza31 ka hari ang tanan.