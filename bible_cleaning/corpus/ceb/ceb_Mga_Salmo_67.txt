1: O Dios, kaluy-i ug panalangini kami;
: ipakita kanamo ang imong kaayo
2: aron ang tibuok kalibotan masayod sa imong kabubut-on;
: ug mahibalo ang tanang kanasoran sa kaluwasan nga gikan kanimo.
3: Daygon ka unta sa katawhan, O Dios,
: daygon ka unta nilang tanan.
4: Magmaya unta ang kanasoran ug mag-awit sa kalipay
: tungod kay naghukom ka sa katawhan uban ang hustisya,
: ug gigiyahan mo ang tanang kanasoran.
5: Daygon ka unta sa katawhan, O Dios,
: daygon ka unta sa tanang katawhan!
6: Mihatag ang yuta sa iyang abot;
: gipanalanginan kita sa Dios, nga atong Dios.
7: Gipanalanginan kita sa Dios;
: pasidunggan unta siya sa tanang katawhan sa tanang dapit.