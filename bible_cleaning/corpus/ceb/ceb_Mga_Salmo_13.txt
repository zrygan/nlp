1: Hangtod kanus-a ikaw malimot kanako, O Ginoo ?
: Hangtod ba sa kahangtoran?
: Hangtod kanus-a ka magtago gikan kanako?
2: Hangtod kanus-a ba ako mag-antos sa mga kasakit?
: Hangtod kanus-a ba puno ang akong kasingkasing
: sa kaguol adlaw ug gabii?
: Hangtod kanus-a ako daugdaogon
: sa akong mga kaaway?
3: Tan-awa ug tubaga ako, O Ginoo nga akong Dios.
: Ibalik ang akong kusog aron dili ako mamatay;
4: aron dili na makaingon ang akong mga kaaway,
: Nabuntog namo siya,
: ug aron dili na sila mangalipay sa akong kapildihan!
5: Apan misalig ako sa imong gugmang walay paglubad,
: ug ako malipay gayod kay imo man akong giluwas.
6: Awitan ko ikaw, O Ginoo ,
: kay maayo ka man kaayo kanako.