1: Si David ug ang mga pangulo nagpili ug pipila gikan sa mga anak ni Asaf, ni Heman ug ni Jeduton alang sa buluhaton sa pagsangyaw sa pulong sa Dios dinuyogan sa mga lira, mga alpa ug mga piyangpiyang. Mao kini ang talaan sa ilang mga ngalan ug mga katungdanan
2: Sa mga anak ni Asaf, ang napili mao si Zacur, si Jose, si Natanias ug si Asarela. Sila gidumala ni Asaf ug nagmantala sila ubos sa pagmando sa hari.
3: Sa mga anak ni Jeduton: si Gedalias, si Sori, si Jesaias, si Simei, si Jasabias ug si Matatias. Unom silang tanan ubos sa pagdumala sa ilang amahan ug nagsangyaw sila sa pulong sa Dios dinuyogan sa mga alpa ug nag-awit ug pasalamat ug pagdayeg sa Ginoo .
4: Sa mga anak ni Heman ang napili mao si Bokias, si Matanias, si Uziel, si Sebuel, si Jerimot, si Hananias, si Hanani, si Eliata, si Gidalti, si Romantieser, si Jesbacasa, si Melloti, si Hotir ug si Mahasiot.
5: Gihatagan sa Dios si Heman nga propeta sa hari niining 14 ka anak nga lalaki ug tulo ka anak nga babaye sumala sa saad sa Dios sa pagpasidungog kang Heman.
6: Silang tanan gipangulohan sa ilang amahan sa ilang pagtugtog sa musika didto sa Templo sa Dios ginamit ang mga piyangpiyang, alpa ug lira. Si Asaf, si Jeduton ug si Heman ubos sa pagmando sa hari.
7: Silang tanan lakip sa ilang mga paryenti nga gibansay usab pag-ayo sa pag-awit alang sa Dios mikabat ug 288 ka buok.
8: Nagripa sila alang sa ilang buluhaton, ang inila ug dili inila kanila, ang mga hanas na ug kadtong mga nagsugod pa lang.
931: Kining 288 ka tawo gibahin sumala sa mga banay ngadto sa 24 ka pundok sa tinag-12. Ang matag pundok adunay usa ka pangulo nga tigdumala. Mao kini ang han-ay sa mga pundok sa ilang pagtuman sa katungdanan: 1 si Jose sa kaliwat ni Asaf; 2 si Gedalias; 3 si Zacur; 4 si Izri; 5 si Natanias; 6 si Bokias; 7 si Jesarela; 8 si Jesaias; 9 si Matanias; 10 si Simei; 11 si Asarela; 12 si Jasabias; 13 si Subael; 14 si Matatias; 15 si Jeremot; 16 si Hananias; 17 si Jesbacasa; 18 si Hanani; 19 si Melloti; 20 si Eliata; 21 si Hotir; 22 si Gidalti; 23 si Mahasiot; 24 si Romantieser.