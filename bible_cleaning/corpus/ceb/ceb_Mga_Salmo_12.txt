1: Tabang, O Ginoo ,
: kay wala nay maayong tawo nga nahibilin,
: ug wala nay dili bakakon.
2: Ang tanan nagbinakakay ug nag-ulog-ulogay.
3: Pahiloma, O Ginoo , ang maulog-ulogong dila,
: ug patak-oma ang hambugirong baba nga nag-ingon,
4: Modaog kami pinaagi sa among dila;
: isulti namo ang among gusto ug walay makabuot kanamo!
5: Apan nag-ingon ang Ginoo ,
: Tabangan ko sila,
: kay ang mga kabos gidaugdaog
: ug ang mga timawa gipaantos.
: Hatagan ko sila sa kalinaw
: nga gipangandoy nila!
6: Kasaligan gayod ang mga saad sa Ginoo ,
: sama sa lunsay nga plata nga giputli sa makapito pinaagi sa kalayo.
7: Panalipdi kami kanunay, O Ginoo ,
: ilikay kami niining mga daotan.
8: Gilibotan kami sa mga daotang tawo
: ug sa tanang nagdayeg sa daotan.