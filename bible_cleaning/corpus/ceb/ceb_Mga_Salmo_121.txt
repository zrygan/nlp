1: Milantaw ako sa kabukiran ug nangutana
: Diin maggikan ang akong panabang?
2: Ang akong panabang naggikan sa Ginoo ,
: nga nagbuhat sa langit ug sa yuta.
3: Dili niya itugot nga ikaw madakin-as;
: dili matulog ang imong tigpanalipod.
4: Ang manlalaban sa Israel
: dili gayod magduka o matulog.
5: Ang Ginoo magbantay kanimo;
: ang Ginoo anaa sa imong kiliran aron sa pagpanalipod kanimo.
6: Ang kainit sa adlaw dili makadaot kanimo
: ingon man ang dan-ag sa bulan panahon sa kagabhion.
7: Ang Ginoo manalipod kanimo gikan sa tanang kadaotan
: ampingan niya ang imong kinabuhi.
8: Ang Ginoo magbantay kanimo
: bisag asa ka ug bisag unsay imong buhaton,
: gikan karon ug hangtod sa kahangtoran.