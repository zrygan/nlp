1: Pamakpak kamong tanang katawhan tungod sa kalipay!
: Dayga ang Dios pinaagi sa makusog nga mga pag-awit!
2: Ang Ginoo nga Labing Halangdon angayng kahadlokan.
: Siya ang gamhanang hari nga nagmando sa tibuok kalibotan.
3: Gibuntog niya ang mga katawhan aron mailalom kanato;
: paharion kita niya ibabaw sa mga kanasoran.
4: Siyay nagpili sa yuta nga atong gipuy-an,
: ang bililhong panulondon sa katawhan sa Israel nga iyang gihigugma.
5: Ang Ginoo nga Dios misaka ngadto sa iyang trono
: uban sa singgit sa kalipay ug tingog sa mga trumpeta.
6: Pag-awit ug mga pagdayeg ngadto sa Dios;
: awitig mga pagdayeg ang atong hari.
7: Kay ang Dios hari sa tibuok kalibotan;
: dayega siya pinaagi sa mga awit!
8: Ang Dios naghari sa mga kanasoran;
: naglingkod siya sa iyang balaang trono.
9: Nagkatigom ang mga pangulo sa kanasoran
: uban sa katawhan sa Dios ni Abraham.
: Mas gamhanan siya kay sa tanang pundok sa kasundalohan.
: Naghari siya sa tanan!