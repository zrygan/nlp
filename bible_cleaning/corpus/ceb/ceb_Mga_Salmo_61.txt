1: Patalinghogi ang akong pagtuaw ug pag-ampo, O Dios!
2: Nagsangpit ako kanimo gikan sa layong dapit
: kay dako ang akong kaguol.
: Dad-a ako sa dapit nga walay peligro,
3: kay ikaw man ang akong dalangpanan
: ug lig-ong panalipod batok sa akong mga kaaway.
4: Papuy-a ako sa imong balay sa tibuok kong kinabuhi;
: salipdi ako sa imong mga pako.
5: Nadungog mo, O Dios, ang akong mga saad,
: ug gihatagan mo ako sa mga panalangin nga ila sa mga nagpasidungog kanimo.
6: Lugwayi ang kinabuhi sa hari,
: ug buhia siya hangtod sa kahangtoran!
7: Maghari unta siya kanunay diha sa imong presensya, O Dios;
: panalipdi siya sa imong gugma nga walay paglubad
: ug sa imong pagkamaunongon.
8: Busa mag-awit ako kanunayg mga pagdayeg kanimo
: inighalad ko adlaw-adlaw sa gisaad ko kanimo.