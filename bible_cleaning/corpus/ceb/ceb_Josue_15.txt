1: Ania ang bahin sa yuta nga nadawat sa mga panimalay sa banay ni Juda
: Ang yuta misangko sa utlanan sa Edomea sa habagatan hangtod sa kamingawan sa Zin sa kinatumyan sa habagatan.
2: Kining utlanan sa habagatan nagsukad sa habagatang tumoy sa Patayng Dagat
3: ngadto sa agianan sa Akrabim hangtod sa Zin. Gikan sa habagatan mitungas kini sa Cades Barnea, agi sa Esron ngadto sa Adar, unya miliko paingon sa Carca
4: ug mipadayon ngadto sa Asmon ug misubay sa sapa sa utlanan sa Ehipto ngadto sa Dagat sa Mediteraneo nga maoy kataposan sa utlanan. Kini mao ang utlanan sa Juda sa habagatan.
5: Ang utlanan sa silangan mao ang Patayng Dagat hangtod sa baba sa suba sa Jordan.
: Ang utlanan sa amihanan nagsukad sa Patayng Dagat
6: hangtod sa Bethogla ug mipaingon sa Bet-araba sa amihanan. Unya mitungas kini sa Bato ni Bohan si Bohan anak nga lalaki ni Ruben,
7: unya gikan sa Walog sa Kasamok mitungas paingon sa Debir ug unya miliko paingon sa amihanan padulong sa Gilgal nga nag-atubang sa agianan sa Adumim sa habagatang bahin sa walog. Unya miabot kini sa mga tubod sa Ensemes ug migula sa Enrogel
8: ug mitungas lahos sa Walog ni Hinom sa habagatang bahin sa bukiran sa mga Jebusihanon diin nahimutang ang Jerusalem. Ang utlanan mipadayon ngadto sa tumoy sa bukid nga atbang sa Walog sa Hinom sa kasadpan, sa amihanang tumoy sa Walog sa Refaim.
9: Gikan sa tumoy sa bukid miabot kini sa mga Tubod sa Neptoa ug migula ngadto sa mga siyudad duol sa Bukid sa Efron. Didto miliko kini sa Baala o Kiriatiarim
10: diin milibot kini sa kasadpan sa Baala paingon sa Kabungtoran sa Edomea ug mipadayon ngadto sa amihanang bahin sa Bukid sa Jarim o Keslon, lugsong sa Betsemes ug saylo sa Timna.
11: Ang utlanan mipadayon sa mga bakilid nga amihanan sa Ekron unya miliko sa Sicron saylo sa Bukid sa Baala hangtod sa Jebnel. Ang utlanan natapos sa Dagat sa Mediteraneo.
12: Ang utlanan sa kasadpan mao ang lapyahan sa Dagat sa Mediteraneo.
: Kini mao ang mga utlanan nga naglibot sa banay ni Juda.
13: Sumala sa gisugo sa Ginoo kang Josue, usa ka bahin sa yuta sa katawhan sa Juda gihatag kang Caleb nga anak ni Jefone. Kining yutaa mao ang Hebron, ang siyudad ni Arba nga amahan ni Anak.
14: Gipapahawa ni Caleb sa maong dapit ang mga kaliwat ni Anak: ang mga banay ni Sesai, Ahiman ug Talmai.
15: Unya giataki niya ang katawhan sa Dabir, ang siyudad nga nailhan kaniadto sa ngalan nga Kiriatseper.
16: Si Caleb miingon, Ipaasawa ko ang akong anak nga si Acsa sa makailog sa Kiriatseper.
17: Si Otniel, ang anak nga lalaki sa igsoon ni Caleb nga si Kenas, maoy nakailog sa siyudad. Busa gipaasawa ni Caleb ang iyang anak kang Otniel.
18: Pag-abot ni Acsa, giagda siya ni Otniel sa pagpangayog uma sa iyang amahan. Unya miadto si Acsa kang Caleb ug sa pagkanaog niya sa iyang asno, gipangutana siya ni Caleb kon unsay iyang tuyo.
19: Mitubag siya, Mangayo akog gasa. Kay gibutang mo man ako sa dapit sa Negeb, hatagi akog mga atabay. Busa gihatag ni Caleb kaniya ang mga tubod sa kabungtoran ug kapatagan.
20: Mao kini ang yuta nga nadawat sa mga panimalay sa banay ni Juda.
21: Ang mga siyudad sa halayong habagatan nga naangkon nila nga duol sa utlanan sa Edomea mao ang Kabseel, Eder, Jagur,
22: Kina, Dimona, Adada,
23: Kedes, Hazor, Itnan,
24: Sip, Telem, Bealot,
25: Hasorhadata, Kiriot-Hezron o Hazor,
26: Amam, Shema, Molada,
27: Hasargada, Hesmon, Betpelet,
28: Hazarsual, Berseba, Bisiotia,
29: Baala, Jim, Esem,
30: Eltolad, Chesil, Horma,
31: Ziklag, Madmana, Sansana,
32: Lebaot, Silim, Ain ug Rimon: 29 ka siyudad ang tanan lakip ang mga kalungsoran nga sikbit niini.
33: Ang mga siyudad sa kapatagan mao ang Estaol, Zora, Asna,
34: Zanoa, Enganim, Tapua, Enam,
35: Jarmut, Adulam, Soco, Aseka,
36: Shaaraim, Aditaim, Gedera ug Gederotaim: 14 ka siyudad lakip ang mga kalungsoran nga kasikbit niini.
37: Nahilakip usab ang Sanan, Hadasa, Migdalgad,
38: Dilean, Mispe, Jectel,
39: Lakis, Boscat, Eglon,
40: Kabon, Lamam, Kitlis,
41: Gederot, Betdagon, Naama ug Makeda: 16 ka siyudad lakip ang mga kalungsoran nga kasikbit niini.
42: Nahilakip usab ang Libna, Eter, Asan,
43: Jepta, Asna, Nesib,
44: Kela, Acsib ug Maresa: siyam ka siyudad lakip ang mga kalungsoran nga kasikbit niini.
45: Nahilakip pa gayod ang Ekron ug ang mga lungsod ug balangay niini
46: ug ang tanang siyudad ug lungsod duol sa Asdod gikan sa Ekron hangtod sa dagat.
47: Nahilakip usab ang Asdod ug ang Gaza ug ang ilang mga lungsod ug mga balangay hangtod sa sapa sa utlanan sa Ehipto ug sa baybayon sa Dagat sa Mediteraneo.
48: Sa kabungtoran nahisakop ang Samir, Jatir, Soco,
49: Dana, Kiriatsana o Dabir,
50: Anab, Estemo, Anim,
51: Gosen, Holon ug Gilo: 11 ka siyudad lakip ang mga kalungsoran nga kasikbit niini.
52: Nahiapil usab ang Arab, Duma, Esean,
53: Janim, Betapua, Afeka,
54: Humta, Kiriat-arba o Hebron ug Sior: siyam ka siyudad lakip ang kalungsoran nga kasikbit niini.
55: Nahiapil usab ang Maon, Carmel, Sip, Juta,
56: Jezreel, Jokdeam, Zanoa,
57: Cain, Gibeah ug Timna: napulo ka siyudad lakip ang mga kalungsoran nga kasikbit niini.
58: Nalakip ang Halol, Betzur, Gedor,
59: Maarat, Bat-anot ug Eltecon: unom ka siyudad lakip ang mga kalungsoran nga kasikbit niini.
60: Nalakip usab ang Kiriatbaal o Kiriatiarim ug Raba: duha ka siyudad lakip ang mga kalungsoran nga kasikbit niini.
61: Didto sa kamingawan ang Bat-araba, Medin, Sacaca,
62: Nibsan, ang Siyudad sa Asin, ug ang Enggadi: unom ka siyudad lakip ang mga kalungsoran nga kasikbit niini.
63: Apan ang katawhan ni Juda wala makaabog sa mga Jebusihanon nga nagpuyo sa Jerusalem. Nagpuyo pa gihapon sila karon sa Jerusalem uban sa katawhan sa Juda.