1: Sa paggawas sa katawhan sa Israel gikan sa Ehipto
: ug sa pagbiya sa mga kaliwat ni Jacob sa katawhang lahi ug pinulongan,
2: ang Juda nahimong puloy-anan sa Ginoo,
: ug ang Israel nahimong iyang gingharian.
3: Ang Dagat nga Pula mitan-aw ug misibog
: ug mihunong pagdagayday ang suba sa Jordan.
4: Nagluksolukso ang mga bukid daw mga laking karnero
: ug ang mga bungtod sama sa mga nating karnero.
5: Nganong misibog ka man, O dagat?
: Ug ikaw, Jordan, nganong mihunong ka man pagdagayday?
6: Mga bukid, nganong nagluksolukso man kamo daw mga laking karnero?
: Mga bungtod, nganong nagluksolukso man kamo daw mga nating karnero?
7: Kurog, O yuta, sa atubangan sa Ginoo ,
: sa atubangan sa Dios ni Jacob,
8: nga naghimo sa mga dagkong bato nga mga lim-aw sa tubig
: ug sa mga pangpang nga bato nga mga tuboran nga nagdagayday.