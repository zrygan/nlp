1: Kon wala pa modapig kanato ang Ginoo ,
: unsa kahay mahitabo?
: Tubag, O Israel!
2: Kon wala pa modapig kanato ang Ginoo
: sa dihang nakiggubat kanato ang atong mga kaaway,
3: gilamoy na unta kita nila nga buhi
: inigsilaob sa ilang kasuko batok kanato;
4: gibanlas na unta kita sa baha,
: ug nalapawan na unta kita sa tubig
5: ug nalumos na unta kita sa kusog nga sulog.
6: Pasalamatan ta ang Ginoo
: nga wala motugot nga malaglag kita sa atong mga kaaway.
7: Sama kita sa usa ka langgam nga nakaikyas gikan sa lit-ag sa mangangayam;
: nabali ang lit-ag ug nakalingkawas kita!
8: Ang atong panabang naggikan sa Ginoo
: nga nagbuhat sa langit ug sa yuta.