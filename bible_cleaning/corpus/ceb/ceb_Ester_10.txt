1: Gipabayad ni Hari Ahasuero ug buhis ang tibuok nasod ug ang mga nagpuyo sa mga pulo.
2: Ang tanang nahimo niya ingon nga hari ug ang hingpit nga asoy sa talagsaong pasidungog nga iyang gihatag kang Mardoqueo pinaagi sa paghatag kaniyag taas nga katungdanan nahisulat sa basahon sa kasaysayan sa mga hari sa Media ug sa Persia.
3: Si Mardoqueo nga usa ka Judio nahimong pangabaga ni Hari Ahasuero. Gitamod ug gitahod siya sa iyang mga kadugong Judio kay naningkamot man siya alang sa kaayohan ug seguridad sa iyang katawhan.