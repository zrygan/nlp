1: Alaot ka, yuta sa nagkapakapa nga mga pako,
: yuta nga anaa tabok sa mga suba sa Etiopia,
2: yuta nga nagpadalag mga opisyal agi sa Nilo
: sakay sa mga sakayan nga hinimog mga bugang!
: Pamalik kamo sa inyo, tulin nga mga mensahero;
: pagdalag mensahe ngadto sa katawhan nga tag-as ug pinog kutis,
: katawhan nga gikahadlokan sa tanan,
: usa ka nasod nga gamhanan ug kanunayng nagmadaugon
: kansang yuta daghag mga suba.
3: Tan-aw kamong tanang lumolupyo sa kalibotan
: sa dihang iisa na ang bandila didto sa kabukiran!
: Pamati kamo inigtingog na sa trumpeta!
4: Kay miingon kanako ang Ginoo ,
: Hilom ako nga magtan-aw gikan sa akong gipuy-an sama sa kahayag sa adlaw,
: ug sama sa diyutay nga panganod panahon sa ting-ani.
5: Kay sa dili pa ang tingpamupo sa ubas,
: inigkatapos na sa tingpamulak
: ug ang mga bulak mahimo nang hinog nga mga ubas,
: ang mga salingsing ug mga sanga pamul-ongon.
6: Unya pasagdan sila nga tukbon sa mga langgam nga mananagit nga anaa sa kabukiran
: ug sa mga manunukob nga mananap.
: Pangan-on sila sa mga langgam panahon sa ting-init,
: ug sa mga mananap panahon sa tingtugnaw.
7: Niadtong panahona ang katawhan nga tag-as ug pinog kutis ug gikalisangan sa tanan,
: usa ka nasod nga gamhanan ug kanunayng nagmadaugon
: kansang yuta daghag mga suba,
: magdalag mga halad ngadto sa Bukid sa Sion
: diin gisimba si Yahweh nga Labing Gamhanan.