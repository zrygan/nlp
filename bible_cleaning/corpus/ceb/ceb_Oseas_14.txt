1: O katawhan sa Israel,
: balik sa Ginoo nga inyong Dios,
: kay nasukamod kamo tungod sa inyong kadaotan.
2: Andama ang inyong igsusulti
: ug balik sa Ginoo .
: Ingna siya, Pasayloa kami sa tanan namong kalapasan,
: ug dawata ang among pangaliyupo,
: ug ihalad namo kanimo ang among mga pagdayeg.
3: Dili makaluwas kanamo ang Asiria,
: o ang mga kabayo nga among sakyan panahon sa gubat.
: Dili na namo isipon nga Dios ang binuhat sa among mga kamot.
: Maluluy-on ka niadtong walay laing kadangpan.
4: Ang Ginoo miingon, Pabalikon ko ang akong katawhan ngari kanako ug higugmaon ko sila,
: kay nahanaw na ang kasuko ko kanila.
5: Mahimo akong sama sa yamog alang sa Israel,
: ug mamulak siya sama sa lirio;
: mogamot siya pag-ayo sama sa dagkong kahoy sa Lebanon.
6: Molipang ang iyang mga salingsing
: ug mahisama siya katahom sa olibo,
: ug mangalimyon siya sama sa Lebanon.
7: Mamauli sila ug magpuyo sa silong sa akong landong;
: molambo ang Israel sama sa tanaman
: ug mamulak sama sa paras;
: ang ilang kahumot sama sa bino sa Lebanon.
8: Ang Efraim dili magsimbag mga diosdios.
: Ako ang nagtubag sa ilang mga pag-ampo
: ug nag-atiman kanila kanunay.
: Sama ako sa sipres nga lunhaw kanunay
: ug akoy naghatag kanilag mga bunga.
9: Hinaot nga ang mga maalamon mosabot sa nahisulat dinhi
: ug makatugkad niini.
: Matarong ang tanang paagi sa Ginoo ,
: ug mosubay niini ang mga matarong,
: apan mapandol niini ang mga malapason.