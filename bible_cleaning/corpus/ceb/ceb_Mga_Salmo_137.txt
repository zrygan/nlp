1: Sa daplin sa mga suba sa Babilonia,
: nanglingkod kami ug nanghilak
: sa dihang nahinumdom kami sa Sion.
2: Sa mga kahoy daplin sa suba
: gisab-it namo ang among mga alpa.
3: Kay didto gipaawit kami sa mga nagbihag kanamo
: ug gipugos sa paglingaw kanila!
: Awiti kamig awit sa Sion! sila miingon.
4: Unsaon namo pag-awit sa alawiton sa Ginoo
: dinhi sa laing nasod?
5: Mokuyos unta ang tuo kong kamot
: kon hikalimtan ko ikaw, O Jerusalem!
6: Dili na unta ako makaawit pag-usab
: kon hikalimtan ko ikaw,
: ug kon dili na ikaw mao ang labing dako kong kalipay!
7: Ayaw gayod hikalimti, O Ginoo ,
: ang gibuhat sa mga taga-Edomea sa adlaw nga nailog ang Jerusalem.
: Ayaw hikalimti nga sila nagbalikbalik pag-ingon,
: Gun-oba kini!
8: Babilonia, malaglag ka gayod!
: Bulahan ang tawo nga manimalos kanimo
: tungod sa imong gibuhat kanamo.
9: Ikalipay niya ang pag-ilog sa inyong mga masuso
: ug pagbunal kanila ngadto sa mga bato.