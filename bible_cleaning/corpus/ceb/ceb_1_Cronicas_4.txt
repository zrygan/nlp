1: Ang mosunod mao ang mga anak ni Juda: si Perez, si Hezron, si Carmi, si Hur ug si Sobal.
2: Ang anak ni Sobal nga si Raias maoy amahan ni Jahat nga amahan ni Ahumai ug ni Lahad. Kaliwat nila ang mga taga-Zora.
3: Si Etam may mga anak nga mao sila si Jezreel, si Isma, si Jedibas, si Hasalelponi nga igsoon nilang babaye,
4: si Penuel nga amahan ni Gedor ug si Ezer nga amahan ni Hosa. Sila mao ang mga anak ni Hur, ang kamagulangang anak ni Caleb kang Efrata nga maoy nagtukod sa Betlehem.
5: Si Asur nga amahan ni Tecoa may duha ka asawa nga si Helah ug si Naara.
6: Nanganak si Naara kang Ahusam, Hefer, Temani ug kang Ahastari.
7: Si Helah may mga anak nga mao sila si Seret, Izhar ug si Etnan.
8: Si Cos maoy amahan ni Anob, ni Sobeba ug sa banay ni Aharhel nga anak ni Harum.
9: Si Jabes mas inila kay sa iyang mga igsoon. Ginganlan siyag Jabes sa iyang inahan kay matod niya, Naglisod ako sa akong pag-anak kaniya.
10: Nag-ampo si Jabes sa Dios sa Israel, Panalangini ako, O Dios, ug hatagi akog dugang pang yuta. Bantayi ako ug ilikay sa kadaot. Gidungog sa Dios ang iyang pag-ampo.
11: Si Caleb nga igsoon ni Shuhah maoy amahan ni Mehir nga amahan ni Eston.
12: Si Eston mao ang amahan nila ni Betrafa, ni Pasea ug ni Tehina nga maoy nagtukod sa siyudad sa Nahas. Mga taga-Reca sila.
13: Si Kenas may duha ka anak nga si Otoniel ug si Seraias. Si Otoniel may duha usab ka anak nga si Hatat ug si Meonati.
14: Si Meonati maoy amahan ni Ofra ug si Seraias maoy amahan ni Joab nga maoy nagtukod sa Herasim. Ginganlan ang maong dapit ug Herasim kay ang mga nagpuyo niini batid man sa nagkalainlaing mga buhat.
15: Si Caleb nga anak ni Jefone may mga anak: si Iru, si Ela ug si Naam. Si Ela maoy amahan ni Kenas.
16: Si Jehallelel may mga anak nga si Sif, si Sifa, si Tiria ug si Asarel.
17: Si Ezra may mga anak nga si Jeter, si Mered, si Efer ug si Jalon. Si Mered naminyo kang Bitia nga anak sa hari sa Ehipto ug nanganak kang Miriam, kang Samai ug kang Jesba nga maoy amahan ni Estemoa.
18: Ang asawa ni Ezra nga taga-Juda nanganak kang Jared nga amahan ni Gedor, kang Heber nga amahan ni Soco ug kang Jekuthiel nga amahan ni Zanoa.
19: Ang mga anak sa igsoong babaye ni Naham nga asawa ni Hodias maoy mga amahan nila ni Kela nga taga-Garmi ug Estemoa nga taga-Maaca.
20: Si Simon may upat ka anak: si Amnon, si Rina, si Benhanan ug si Tilon.
: Si Ishi may duha ka anak nga si Zoet ug si Benazoet.
21: Si Shela nga anak ni Juda may anak nga si Er nga maoy nagtukod sa Leca ug si Laada nga maoy nagtukod sa Maresa ug sa mga banay sa mga tighabol sa lino nga didto magpuyo sa Bet-asbes. Si Laada amahan usab ni
22: Jokim ug sa mga nagpuyo sa Cozeba, ni Joas ug ni Saraf nga nagmando kaniadto sa Moab ug unya mipauli sa Betlehem. Nahipatik kini sa karaang talaan.
23: Mamumuhat silag kulon ug didto mipuyo sa Netaim ug sa Gedera ug nag-alagad sa hari.
24: Mao kini ang mga kaliwat ni Simeon: si Nemuel, si Jamin, si Jarib, si Zera ug si Shaul,
25: si Shallum nga anak ni Shaul, si Mabsam nga anak ni Shallum ug si Misma nga anak ni Mibsam.
26: Si Misma may anak nga si Hamuel, si Zacur anak ni Hamuel ug si Simei anak ni Zacur.
27: Si Simei may 16 ka anak nga lalaki ug unom ka anak nga babaye apan ang mga igsoon nga lalaki ni Semei dili daghag anak ug wala mosanay sama sa banay ni Juda.
28: Ang mga kaliwat ni Simeon didto mipuyo sa Berseba, sa Molada, sa Hazarsual,
29: sa Bilha, sa Esem, sa Tolad,
30: sa Betuel, sa Horma, sa Ziklag,
31: sa Betmarcabot, sa Hazarsusim, sa Betberei ug sa Shaaraim. Mao kini ang mga siyudad nga ilang gipuy-an hangtod sa paghari na ni David.
32: Ang lima ka mga balangay nga ilang gipuy-an mao ang Etam, ang Ain, ang Rimon, ang Toquen ug ang Asan
33: lakip ang kasikbit nga mga dapit niini hangtod sa Baal. Mao kining mga dapita ang gipuy-an nila ug sila may talaan sa ilang mga kaliwat.
3438: Ang mosunod mao ang mga pangulo sa ilang banay
: si Mesobab, si Jamlec, si Josa nga anak ni Amasias, si Joel,
: si Jehu nga anak ni Josabias nga anak ni Saraya nga anak ni Asiel,
: si Elioenai, si Jaacoba, si Jesohaias, si Asaya, si Adiel, si Ismiel, si Benaias,
: si Ziza nga anak ni Sefei nga anak ni Alon nga kaliwat ni Jedaias, Zimri ug Semaias.
: Tungod kay misanay man pag-ayo ang ilang banay,
39: mipanaw sila ngadto duol sa Gedor, sa sidlakang bahin sa walog aron pagpangitag kasibsiban sa ilang kahayopan.
40: Nakakita silag labong ug maayong sibsibanan didto sa usa ka malinaw ug lapad kaayo nga dapit. Gipuy-an kini kaniadto sa mga kaliwat ni Ham.
41: Nahilista kini sila sa talaan sa panahon nga si Ezequias maoy naghari sa Juda. Gipangguba nila ang mga tolda sa mga nagpuyo niadtong dapita ug gihurot nilag pamatay ang mga Meunim nga didto magpuyo. Mipuli sila pagpuyo didto kay daghan mag masibsib ang ilang mga hayop.
42: Mga 500 sa mga kaliwat ni Simeon ang miadto sa Bukid sa Edomea. Ang nangulo kanila mao ang mga anak ni Ishi nga si Pelatias, si Naarias, si Rafaias ug si Uziel.
43: Gihurot nilag pamatay ang mga kaliwat ni Amalek nga nakaikyas ug atua na sila magpuyo sa Bukid sa Edomea hangtod karon.