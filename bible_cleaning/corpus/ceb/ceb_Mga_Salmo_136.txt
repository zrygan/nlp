1: O pasalamati ang Ginoo kay maayo siya;
: ang iyang gugma molungtad hangtod sa kahangtoran.
2: Pasalamati ang Dios sa tanang mga dios;
: ang iyang gugma molungtad hangtod sa kahangtoran.
3: Pasalamati ang Ginoo sa mga ginoo;
: ang iyang gugma molungtad hangtod sa kahangtoran.
4: Siya lamang ang nagbuhat ug dagkong milagro;
: ang iyang gugma molungtad hangtod sa kahangtoran.
5: Pinaagi sa iyang kaalam gibuhat niya ang kalangitan;
: ang iyang gugma molungtad hangtod sa kahangtoran.
6: Gibuhat niya ang yuta ibabaw sa lalom nga tubig;
: ang iyang gugma molungtad hangtod sa kahangtoran.
7: Siya maoy nagbuhat sa adlaw ug sa bulan;
: ang iyang gugma molungtad hangtod sa kahangtoran;
8: ang adlaw magmando panahon sa adlaw;
: ang iyang gugma molungtad hangtod sa kahangtoran;
9: ang bulan ug kabituonan magmando sa kagabhion;
: ang iyang gugma molungtad hangtod sa kahangtoran.
10: Siya ang nagpatay sa mga lalaking panganay sa mga Ehiptohanon;
: ang iyang gugma molungtad hangtod sa kahangtoran.
11: Gipagawas niya sa Ehipto ang katawhan sa Israel;
: ang iyang gugma molungtad hangtod sa kahangtoran;
12: pinaagi sa kusgan niyang kamot ug sa gamhanan niyang bukton;
: ang iyang gugma molungtad hangtod sa kahangtoran.
13: Siya maoy nagpikas sa Dagat nga Pula;
: ang iyang gugma molungtad hangtod sa kahangtoran;
14: ug gipalabang niya niini ang iyang katawhan;
: ang iyang gugma molungtad hangtod sa kahangtoran;
15: ug didto gibuntog niya ang hari sa Ehipto ug ang iyang kasundalohan;
: ang iyang gugma molungtad hangtod sa kahangtoran;
16: Siya nga nangulo sa iyang katawhan latas sa kamingawan;
: ang iyang gugma molungtad hangtod sa kahangtoran.
17: Siya ang nagpatay sa gamhanang mga hari;
: ang iyang gugma molungtad hangtod sa kahangtoran.
18: Siya ang nagpatay sa bantogang mga hari;
: ang iyang gugma molungtad hangtod sa kahangtoran.
19: Gipatay niya si Sihon, ang hari sa mga Amorihanon;
: ang iyang gugma molungtad hangtod sa kahangtoran.
20: Siyay nagpatay kang Og, ang hari sa Basan;
: ang iyang gugma molungtad hangtod sa kahangtoran.
21: Gihatag niya ang ilang yuta ngadto sa iyang katawhan;
: ang iyang gugma molungtad hangtod sa kahangtoran;
22: gihatag niya kini sa Israel nga iyang alagad;
: ang iyang gugma molungtad hangtod sa kahangtoran.
23: Wala siya malimot kanato sa dihang napildi kita;
: ang iyang gugma molungtad hangtod sa kahangtoran.
24: Giluwas kita niya gikan sa atong mga kaaway;
: ang iyang gugma molungtad hangtod sa kahangtoran.
25: Naghatag siyag pagkaon sa tanang katawhan ug sa mga kahayopan;
: ang iyang gugma molungtad hangtod sa kahangtoran.
26: Pasalamati ninyo ang Dios sa langit;
: ang iyang gugma molungtad hangtod sa kahangtoran.