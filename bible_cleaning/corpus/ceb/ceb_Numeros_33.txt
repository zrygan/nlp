1: Daghang dapit ang gihunongan sa katawhan sa Israel sa pagbiya nila sa Ehipto pinangulohan ni Moises ug ni Aaron.
2: Gilista ni Moises ang ngalan sa maong mga dapit gikan gayod sa sinugdan sumala sa mando sa Ginoo .
3: Didto sila manukad sa Rameses sa ika-15 nga adlaw sa unang bulan. Malipayon silang mibiya sa Ehipto sinaksihan sa mga Ehiptohanon
4: samtang nagkapuliki paglubong ang mga Ehiptohanon sa ilang mga panganay nga anak nga gipamatay sa Ginoo ug human pahiagoma sa Ginoo sa iyang kapungot ang ilang mga diosdios.
5: Gikan sa Rameses miadto sila sa Sucot ug nagkampo didto.
6: Ug gikan sa Sucot miadto sila sa Etam nga daplin sa kamingawan.
7: Unya mipaingon sila sa Pihahirot dapit sa sidlakan sa Baalsepon ug didto sila magkampo atbang sa Migdol.
8: Unya gikan sa Pihahirot milatas sila sa dagat paingon sa kamingawan ug mipanaw sila sulod sa tulo ka adlaw sa kamingawan sa Etam ug nagkampo sila didto sa Mara.
9: Unya gikan didto, miadto sila sa Elim diin may 12 ka tubod sa tubig ug 70 ka palmera ug nagkampo sila didto.
10: Ug gikan sa Elim nagkampo sila daplin sa Dagat nga Pula.
11: Ug gikan didto, miadto ug nagkampo sila sa kamingawan sa Sin.
12: Gikan sa Sin mipaingon sila sa Dofka ug nagkampo didto.
13: Unya gikan didto miadto sila sa Alus ug
14: gikan sa Alus nagkampo sila sa Refidim diin wala silay nakaplagang tubig nga mainom.
15: Gikan sa Refidim didto sila magkampo sa kamingawan sa Sinai.
16: Gikan sa Sinai, miadto sila sa Kibrot-hataaba
17: ug unya gikan didto nagkampo sila sa Haserot.
18: Gikan sa Haserot, nagkampo sila sa Retma.
19: Ug gikan didto, nagkampo sila sa Rimonperes.
20: Gikan sa Rimonperes, nagkampo sila sa Libna.
21: Unya miadto sila sa Resa ug nagkampo didto.
22: Ang sunod nilang gikampohan mao ang Kehelata.
23: Gikan didto miadto sila sa Bukid sa Sefer.
24: Ug gikan sa Sefer, miadto sila sa Harada.
25: Unya gikan didto miadto sila sa Makhelot.
26: Ang sunod nga ilang giadtoan mao ang Tahat
27: ug gikan didto miadto sila sa Tera.
28: Gikan sa Tera, miadto sila sa Metca.
29: Unya miadto sila sa Hasmona.
30: Gikan didto mipaingon sila sa Moserot ug
31: gikan sa Moserot miadto sila sa Benejaakan.
32: Unya mipaingon sila sa Herhagidgad
33: ug gikan didto miadto sila sa Jotbata,
34: ug unya sa Abrona.
35: Gikan sa Abrona miadto sila sa Esion-geber
36: ug unya mipaingon sila sa kamingawan sa Zin nga mao ang Cades.
37: Gikan didto miadto sila sa Bukid sa Sinai duol sa utlanan sa Edomea.
38: Unya si Aaron nga pari miadto sa Bukid sa Hor sumala sa mando sa Ginoo ug namatay siya didto. Una kadto nga adlaw sa ikalima nga bulan sa ika-40 ka tuig sukad sa pagbiya sa mga Israelita sa Ehipto.
39: Sa pagkamatay ni Aaron, 123 ang iyang panuigon.
40: Unya ang Canaanhon nga hari sa Arad, nga didto magpuyo sa Negeb, nakabalita sa pag-abot sa mga Israelita.
41: Niadtong higayona ang katawhan sa Israel gikan pa sa Bukid sa Hor ug didto magkampo sa Salmona.
42: Unya gikan sa Salmona miadto sila sa Punon
43: ug gikan didto miadto sila sa Obot.
44: Gikan sa Obot, miadto sila sa Iye-Abarim nga sakop sa Moab.
45: Gikan didto miadto sila sa Dibon-gad.
46: Gikan sa Dibon-gad miadto sila sa Almondeblataim
47: ug nagkampo sila sa kabukiran sa Abarim atbang sa Nebo.
48: Gikan didto mipaingon sila sa kapatagan sa Moab daplin sa Suba sa Jordan sa Jerico.
49: Nagkampo sila daplin sa Jordan gikan sa Betjesimot hangtod sa Abelsatim sa kapatagan sa Moab.
50: Unya giingnan sa Ginoo si Moises samtang didto siya sa kapatagan sa Moab daplin sa Jordan atbang sa Jerico,
51: Sultihi ang katawhan sa Israel nga inigtabok nila sa Jordan ngadto sa Canaan,
52: kinahanglan nga hinginlan nila ang tanang lumolupyo sa maong dapit ug dugmokon nila ang ilang mga kinulit nga larawan nga bato, ang tinunaw ug hinulma nilang mga larawan ug panglumpagon ang ilang mga halaran nga atua sa kabungtoran.
53: Kinahanglan usab nga panag-iyahon ug puy-an ninyo ang maong yuta kay gihatag ko man kini kaninyo.
54: Kinahanglan nga magripa sila kon hain ang mahibahin kanila: ang banay nga daghag mga sakop bahinag dako ug ang diyutay rag sakop bahinag gamay. Ang dapit nga matungnan nilag hulbot inigripa maoy maila. Sa banay diin ang usa ka tawo mahisakop, adto siya bahini sa yuta nga maoy bahin sa maong banay.
55: Kinahanglan nga hinginlan nila ang mga lumolupyo sa maong yuta kay kon dili, mahimo silang mga tunok sa inyong mga mata ug kilid ug maghatag kaninyog kasamok.
56: Gawas pa niana kon dili ninyo sila hinginlan, buhaton ko kaninyo ang ako untang buhaton kanila.