1: Pamatia intawon, O Dios, ang akong pag-ampo
: kay ania ako sa kalisdanan!
: Luwasa ako sa makalilisang kong mga kaaway!
2: Panalipdi ako gikan sa mga laraw sa mga tawong daotan
: ug sa pundok sa mga makasasala.
3: Gibaid nila ang ilang dila sama sa espada
: ug gipunting nila ang ilang mga daotang pulong sama sa mga pana.
4: Giatangan nila ang matarong,
: ug sa kalit moasdang sila nga walay kahadlok.
5: Nagdinasigay sila sa daotan nilang laraw
: ug sa hilom nagsabot sila asa nila ibutang ang ilang mga lit-ag.
: Matod nila, Kinahanglang walay makakita niini.
6: Naglaraw silag daotan ug nag-ingon,
: Wala gayoy makadiskubre kanato kay maayo ang atong pagkaplano niini.
: Dili gayod matukib ang hunahuna ug kasingkasing sa tawo!
7: Apan panaon sila sa Dios
: ug sa kalit mangasamad sila.
8: Iya silang laglagon tungod sa ilang gipamulong
: ug molingolingo ang tanang makakita kanila.
9: Unya mangahadlok ang tanang tawo;
: mamalandong sila sa gibuhat sa Dios
: ug isugilon nila kini.
10: Maglipay ang tanang matarong
: tungod sa gibuhat sa Ginoo
: ug modangop sila kaniya.
: Ang tanang matarong magdayeg kaniya.