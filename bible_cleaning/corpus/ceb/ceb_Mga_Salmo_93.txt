1: Ang Ginoo naghari.
: Nagsul-ob siyag kahalangdon ug gahom.
: Ang kalibotan gipahimutang nga lig-on diha sa iyang dapit
: ug dili gayod kini matarog.
2: Ang trono mo, O Ginoo , lig-on sukad pa sa sinugdan,
: ug ikaw diha na sa wala pa magsugod ang panahon.
3: Ang mga kinahiladman sa dagat misinggit, O Ginoo ;
: misinggit sila ug midahunog.
4: Sa langit naghari ang Ginoo ;
: gamhanan pa siya kay sa magahob nga kalawran,
: ug mas gamhanan pa kay sa mga balod sa dagat.
5: Ang imong mga balaod, O Ginoo , walay kataposan,
: ug balaan gayod ang imong Templo hangtod sa kahangtoran.