1: Mao kini ang talaan sa mga Israelita nga pangulo sa mga panimalay, sa mga pangulo sa linibo ug sa ginatos ka mga sundalo ug sa mga opisyal sa nagkalainlaing sanga sa kagamhanan ni David. Matag bulan adunay usa ka grupo sa 24,000 ka mga tawo nga mohimo sa buluhaton. Pangulohan sila sa pangulo nianang bulana.
2: Ang mosunod mao ang mga pangulo alang sa matag bulan
: Unang bulan: si Jesbaam nga anak ni Zabdiel
3: kaliwat siya ni Perez, usa ka bahin sa tribo ni Juda
4: Ikaduhang bulan: si Dodai, usa ka kaliwat ni Ahoe si Miklot mao ang ikaduha nga pangulo sunod kaniya
5: Ikatulo nga bulan: si Benaias nga anak ni Joyada nga pari;
6: siya ang pangulo sa Katloan nga banggiitan sa gubat ang iyang anak nga si Amizabad maoy mipuli kaniya sa pagpangulo sa iyang pundok
7: Ikaupat nga bulan: si Asahel, igsoon ni Joab ang iyang anak nga si Zebadias maoy mipuli kaniya
8: Ikalima nga bulan: si Samhot, kaliwat ni Izra
9: Ikaunom nga bulan: si Ira, anak ni Ikkes nga taga-Tekoa
10: Ikapito nga bulan: si Heles, kaliwat ni Pelon nga kaliwat ni Efraim
11: Ikawalo nga bulan: si Sibecai, kaliwat ni Hosa sakop siya sa banay ni Zera, usa ka bahin sa tribo ni Juda
12: Ikasiyam nga bulan: si Abieser nga taga-Anatot sa kayutaan sa tribo ni Benjamin
13: Ikanapulo nga bulan: si Maharai nga taga-Netofa sakop siya sa banay ni Zera
14: Ikanapulog-usa nga bulan: si Benaias nga taga-Faraton sa kayutaan sa tribo ni Efraim
15: Ikanapulog-duha nga bulan: si Holdai nga taga-Netofa kaliwat siya ni Otniel.
16: Mao kini ang talaan sa mga tigdumala sa mga tribo sa Israel
: Ruben
: Eliezer nga anak ni Zicri
: Simeon
: Safatias nga anak ni Maaca
17: Levi
: Jasabias nga anak ni Camuel
: Aaron
: Sadok
18: Juda
: Elihu nga usa sa mga kaigsoonan ni Hari David
: Isacar
: Amri nga anak ni Michael
19: Zabulon
: Ismaias nga anak ni Obadias
: Neftali
: Jeremot nga anak ni Asriel
20: Efraim
: Hosea nga anak ni Ozazias
: Kasadpan sa Manases
: Joel nga anak ni Pedaias
21: Silangan sa Manases
: Iddo nga anak ni Zacarias
: Benjamin
: Jasiel nga anak ni Abner
22: Dan
: Azarel nga anak ni Jeroham
23: Wala iapil ni David pag-ihap ang wala pay 20 ka tuig ang panuigon kay nagsaad man ang Ginoo nga iyang pasanayon ang kaliwat ni Israel sama kadaghan sa kabituonan sa langit.
24: Si Joab nga anak ni Seruia maoy nagsugod sa pagpanglista sa mga tawo apan bisan wala niya kini mahuman nahiagom gayod sa kapungot sa Dios ang Israel tungod niini. Busa ang maong pagpanglista wala malakip sa talaan ni Hari David.
25: Kini mao ang talaan sa mga nagdumala sa mga kabtangan sa hari
: Sa mga lawak-tigomanan sa mga bahandi sa hari: si Asmavet nga anak ni Adiel
: Sa mga lawak-tigomanan sa mga bahandi sa nasod, siyudad ug balangay: si Jonatan nga anak ni Uzias
26: Sa mga nagtrabaho sa kaumahan: si Ezri nga anak ni Quelub
27: Sa mga parasan: si Simei nga taga-Rama
: Sa mga lawak sa bino: si Zabdi nga taga-Supim
28: Sa mga kahoyng olibo ug sikomoro didto sa Sepela: si Baalhanan nga taga-Geder
: Sa tipiganan sa lana sa olibo: si Joas
29: Sa mga panon sa kahayopan didto sa Sharon: si Setrai nga taga-Sharon
: Sa mga panon kahayopan didto sa mga walog: si Safat nga anak ni Adlai
30: Sa mga kamelyo: si Ubil nga kaliwat ni Ismael
: Sa mga asno: si Jadaias nga taga-Meronot
: Sa mga karnero ug mga kanding: si Jehdeias nga kaliwat ni Hagar.
31: Mao kini silang tanan ang piniyalan sa mga katigayonan ni Hari David.
32: Si Jonatan nga uyoan ni David usa ka maalam nga magtatambag ug usa ka magsusulat. Siya ug si Jehiel nga anak ni Hacamoni maoy nahimong mga magtutudlo sa mga anak sa hari.
33: Ang magtatambag sa hari mao si Ahitofel ug si Cusai nga taga-Arac nga suod nga higala sa hari.
34: Unya pagkamatay ni Ahitofel mipuli kaniya si Joyada nga anak ni Benaias ug unya si Abiatar. Ang pangulo sa kasundalohan sa hari mao si Joab.