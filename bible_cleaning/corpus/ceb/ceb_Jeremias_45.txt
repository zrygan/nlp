1: Sa ikaupat nga tuig nga si Joakim nga anak ni Josias maoy hari sa Juda, gisulat ni Baruc nga anak ni Nerias ang gidikta ko kaniya. Unya giingnan ko
2: si Baruc nga ang Ginoo , ang Dios sa Israel, miingon, Baruc,
3: miingon ka, Dili na ako makaantos kay gidugangan sa Ginoo ang akong mga kalisdanan. Naugtas na ako sa pag-agulo ug dili ako makapahulay!
4: Busa gisugo ako sa Ginoo sa pag-ingon kang Baruc, Gilumpag ko ang akong gitukod ug giibot ko ang akong gitanom. Buhaton ko kini sa tibuok kalibotan.
5: Nagpaabot ka bag mga maayong butang alang sa imong kaugalingon? Ayaw na! Padad-an kog katalagman ang tanang katawhan apan makaikyas ka ug dili mamatay bisan asa ka paingon. Ako, ang Ginoo mao ang nagsulti niini.