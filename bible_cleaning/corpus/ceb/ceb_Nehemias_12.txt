1: Ang mosunod mao ang talaan sa mga pari ug mga Levita nga mibalik gikan sa pagkabihag. Kuyog sila nila ni Zerubabel nga anak ni Sealtiel ug ni Jesua nga Pangulong Pari
27: Ang mga pari
: Seraias, Jeremias, Esdras,
: Amarias, Malluc, Hattus,
: Secanias, Rehum, Meremot,
: Iddo, Ginnetoi, Abias,
: Mijamin, Maadias, Bilga,
: Semaias, Joiarib, Jedaias,
: Sallu, Amok, Hilkias ug Jedaias.
: Kini sila ang mga pangulo sa mga pari nga ilang mga kauban sa panahon ni Jesua.
8: Sa pundok sa mga Levita
: Si Jesua, si Binnui, si Kadmiel, si Serebias, si Juda ug si Matanias nga maoy nagdumala sa pagkanta sa mga alawiton alang sa pagpasalamat inabagan sa iyang mga igsoon.
9: Si Bakbukias, si Unno ug ang ilang mga igsoon maoy naglangkob sa laing pundok sa mag-aawit.
10: Si Jesua mao ang amahan ni Joiakim ug si Joiakim mao ang amahan ni Eliasib nga mao ang amahan ni Joiada.
11: Si Joiada mao ang amahan ni Jonatan ug si Jonatan mao ang amahan ni Jaddua.
12: Sa panahon nga si Joiakim mao ang Pangulong Pari, ang mosunod mao ang mga pangulo sa mga banay sa mga pari
: Meraias
: Seraias
: Hananias
: Jeremias
13: Mesullam
: Esdras
: Jehohanan
: Amarias
14: Jonatan
: Malluchi
: Jose
: Sebanias
15: Adna
: Harim
: Helkai
: Meraiot
16: Zacarias
: Iddo
: Mesullam
: Ginneton
17: Zicri
: Abias
: Miniamin
: Piltai
: Moadias
18: Sammua
: Bilga
: Jehonatan
: Semaias
19: Matenai
: Joiarib
: Uzi
: Jedaias
20: Kallai
: Sallai
: Eber
: Amok
21: Hasabias
: Hilkias
: Netanel
: Jedaias
22: Adunay usa ka talaan nga naglakip sa mga pangulo sa mga banay sa mga Levita. Nalista usab uban niini ang mga pari sa panahon ni Eliasib, ni Joiada, ni Johanan ug ni Jaddua hangtod sa paghari ni Dario nga taga-Persia.
23: Ang mga anak ni Levi nga mga pangulo sa tagsatagsa ka banay nahisulat sa Basahon sa Kasaysayan hangtod sa panahon ni Johanan nga anak ni Eliasib.
24: Ang mga pangulo sa mga Levita mao sila si Hasabias, si Serebias, si Jesua, si Binnui, si Kadmiel inabagan sa ilang mga kaigsoonan. Ang ilang buhat mao ang pagdayeg ug pagpasalamat sa Dios sa tubag-tubag nga paagi sumala sa sugo ni David, ang tawo sa Dios.
25: Ang tigbantay sa ganghaan nga tipiganan sa mga butang mao sila si Mattanias, Bakbukias, si Obadias, si Mesullam, si Talmon ug si Akkub.
26: Nagpuyo kining mga tawhana sa panahon ni Joiakim nga anak ni Jesua nga anak ni Jozadac, sa panahon nga si Nehemias maoy gobernador ug si Esdras mao ang pari ug eskriba.
27: Sa paghalad na sa paril sa Jerusalem, gidala nila ang tanang mga Levita ngadto sa Jerusalem aron pagsaulog sa maong higayon uban ang kalipay, pagpasalamat ug panag-awit dinuyogan sa mga piyangpiyang, mga alpa ug mga lira.
28: Nagtigom usab ang mga kaliwat sa mga mag-aawit nga nagpuyo libot sa Jerusalem ug sa mga balangay sa Netofa.
29: Didto usab ang taga-Betgilgal ug ang taga-Geba ug taga-Asmavet, kay ang mga mag-aawit nagbuhat man ug balangay libot sa Jerusalem alang sa ilang kaugalingon.
30: Nanghinlo ang mga pari ug ang mga Levita sa ilang kaugalingon ug gihinloan usab nila ang mga tawo, ang mga ganghaan ug ang paril.
31: Unya akong gitigom didto sa itaas sa paril ang mga kadagkoan sa Juda ug gitudlo ko sila nga maoy mangulo sa duha ka pundok nga maoy molibot sa siyudad samtang magpasalamat sa Dios.
: Ang usa ka pundok didto paingon sa tuo padulong sa Ganghaan sa Basura.
32: Misunod kanila si Hosaias ug ang katunga sa kadagkoan sa Juda
33: ingon man si Azarias, si Esdras, si Mesullam,
34: si Juda, si Benjamin, si Semaias ug si Jeremias.
35: May pipila usab ka mga anak sa mga pari nga may dalang trumpeta. Sila mao si Zacarias nga anak ni Jonatan nga anak ni Semaias nga anak ni Mattanias nga anak ni Micaias nga anak ni Zacur nga anak ni Asaf
36: ug ang iyang mga kadugo nga si Semaias, si Azarel, si Milalai, si Gilalai, si Maai, si Netanel, si Juda ug si Hanani. Nagdala sila sa mga instrumento sa musika ni Hari David, ang alagad sa Dios. Si Esdras maoy nag-una kanila.
37: Didto sa Ganghaan sa Tuboran midiritso sila agi sa hagdanan sa Siyudad ni David, didto sa hagdanan sa paril ibabaw sa balay ni David ug mipaingon sila sa Ganghaan sa Tubig sa sidlakang bahin.
38: Ang ikaduhang pundok niadtong nagpasalamat didto paingon sa wala ug misunod ako kanila uban ang katunga sa mga tawo. Didto kami agi sa paril ibabaw sa Tore sa mga Hudno paingon sa Lapad nga Paril
39: ibabaw sa Ganghaan sa Efraim tupad sa Karaang Ganghaan, sa Ganghaan sa Isda, sa Tore ni Hananel ug sa Tore sa Usa ka Gatos, paingon sa Ganghaan sa mga Karnero ug unya mihunong kami didto sa Ganghaan sa mga Guwardiya.
40: Busa ang duha ka pundok niadtong nagpasalamat sa Dios mitindog didto sa nahimutangan sa Templo. Didto usab ako ug ang katunga sa mga opisyal
41: ingon man ang mga pari nga si Eliakim, si Maasias, si Miniamin, si Micaias, si Elioenai, si Zacarias ug si Hananias. May dala silang mga trumpeta.
42: Didto usab si Maasias, si Semaias, si Eleazar, si Uzi, si Jehohanan, si Malquias, si Elam ug si Ezer. Nag-awit ang mga mag-aawit pinangulohan ni Jesrias.
43: Niadtong adlawa naghalad silag dagkong mga halad ug nanghugyaw sa kalipay kay gihatagan man sila sa Dios ug dakong kalipay. Nagmaya usab ang mga babaye ug kabataan. Ang panaghugyaw didto sa Jerusalem nabati bisan sa layo.
44: Niadtong adlawa gipili ang mga tawo nga maoy magbantay sa mga tipiganan sa Templo, sa mga amot ingon man sa unang mga abot sa uma ug sa ikapulo. Sila maoy mangobra sa mga bahin nga gisugo sa Balaod alang sa mga pari ug sa mga Levita sumala sa abot sa kaumahan sa kalungsoran. Ang katawhan sa Juda naglipay tungod sa mga pari ug sa mga Levita nga nag-alagad
45: ug nagbuhat sa mga tulomanon nga gisugo kanila sa Dios lakip ang pagpanghinlo. Gibuhat usab sa mga mag-aawit ug sa mga tigbantay sa ganghaan ang ilang tulomanon sumala sa sugo ni David ug ni Solomon nga iyang anak.
46: Kay sa panahon ni David ug sa mag-aawit nga si Asaf, ang mga mag-aawit mao may mangulo sa pagdayeg ug sa pagpasalamat sa Dios.
47: Sa panahon ni Zerubabel ug ni Nehemias, ang tanang Israelita naghatag alang sa inadlawng pagkaon sa mga mag-aawit ug sa mga tigbantay sa Templo. Gigahin usab nila ang alang sa mga Levita ug gilain sa mga Levita ang alang sa mga pari nga kaliwat ni Aaron.