1: Bulahan kadtong nagtahod sa Ginoo
: ug nagkinabuhi sumala sa iyang kabubut-on!
2: Makakaon kamo sa inyong hinagoan;
: magmalipayon ug magmauswagon kamo.
3: Ang imong asawa mahisama sa paras nga mabungahon diha sa imong balay;
: ang imong mga anak mahisama sa linghod nga olibo libot sa imong lamisa.
4: Ingon niini ang panalangin nga madawat sa tawo
: nga may kahadlok sa Ginoo .
5: Ang Ginoo manalangin kanimo gikan sa Sion!
: Makita unta nimo ang Jerusalem nga mouswag
: sa tanang adlaw sa imong kinabuhi!
6: Makakita ka pa unta sa imong mga apo!
: Magmalinawon unta ang Israel!