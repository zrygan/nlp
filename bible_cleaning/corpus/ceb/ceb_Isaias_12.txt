1: Niadto unyang panahona ang katawhan mag-awit
: Pasalamatan ko ikaw, O Ginoo ,
: kay bisan ug nasuko ka kanako kaniadto
: karon nahupay na kini ug gilipay mo ako.
2: Ang Dios maoy nagluwas kanako
: busa mosalig ako kaniya ug dili mahadlok,
: kay ang Ginoong Dios mao may akong kusog ug panalipod
: ug siya ang akong manluluwas.
3: Uban sa kalipay magkalos ako sa mga atabay sa kaluwasan.
4: Ug niadto unyang adlawa ang katawhan moingon
: Pasalamati ninyo ang Ginoo ;
: sangpita ang iyang ngalan;
: imantala ang iyang mga nahimo ngadto sa kanasoran,
: ug isangyaw nga halangdon ang iyang ngalan.
5: Pag-awit ug mga pagdayeg sa Ginoo ,
: kay kahibulongan ang iyang mga buhat;
: imantala kini sa tibuok kalibotan.
6: Singgit ug pag-awit tungod sa kalipay, O kamong katawhan sa Sion,
: kay gamhanan ang Balaang Dios sa Israel nga anaa sa inyong taliwala.