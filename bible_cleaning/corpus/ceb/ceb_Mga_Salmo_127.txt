1: Gawas kon ang Ginoo maoy magtukod sa balay,
: kawang lamang ang kahago niadtong nagtukod niini.
: Gawas kon ang Ginoo maoy magbantay sa siyudad,
: kawang lamang ang pagtukaw sa mga magbalantay.
2: Kawang lamang ang inyong paghago pag-ayo aron mabuhi,
: ang pagmatag sayo ug ang pagpamulaw,
: kay ang Ginoo nagsangkap sa iyang gihigugma
: samtang natulog sila.
3: Ang mga anak gasa gikan sa Ginoo ;
: sila tinuod nga mga panalangin.
4: Ang mga lalaking anak sa pagkabatan-on
: sama sa udyong nga gikuptan sa usa ka manggugubat.
5: Bulahan ang tawo nga daghag udyong!
: Dili gayod siya mabuntog
: inig-atubang niya sa iyang mga kaaway diha sa hukmanan.