1: Nagpasalamat kami kanimo, O Dios,
: nagpasalamat kami kanimo!
: Gisimba namo ang imong ngalan
: ug gisangyaw ang mga kahibulongang butang nga imong gibuhat.
2: Nag-ingon ang Dios, Nagtakda akog panahon sa paghukom,
: ug maghukom ako inubanan sa kaangayan.
3: Bisag matay-og ang kalibotan
: ug mokurog ang tanang nagpuyo niini,
: ako ang maglig-on sa iyang sukaranan.
4: Gisultihan ko ang mga hambugiro sa dili pagpanghambog.
: Gisultihan ko ang mga daotan nga dili sila magmapahitas-on.
5: Gimandoan ko sila sa dili na pagpagarbo.
6: Ang hukom dili maggikan sa sidlakan o sa kasadpan
: o sa amihanan o sa habagatan.
7: Ang Dios maoy maghukom
: iyang silotan ang uban ug ang uban iyang pasayloon.
8: Ang Ginoo nagkupot ug kupa
: nga puno sa bag-ong bino sa iyang kasuko.
: Gibubo niya kini aron imnon sa mga daotan;
: gititi nila sa pag-inom hangtod ang kataposang tulo.
9: Apan dili ako mohunong paghisgot sa Dios ni Jacob
: o sa pag-awit ug mga pagdayeg kaniya.
10: Dugmokon niya ang gahom sa daotan,
: apan dugangan niya ang gahom sa matarong.