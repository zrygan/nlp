1: Ang Ginoo mao ang akong dalangpanan;
: busa nganong moingon man kamo kanako,
: Lupad ngadto sa kabukiran sama sa usa ka langgam,
2: kay giandam na sa mga daotan ang ilang pana
: ug gitaod na nila ang udyong
: aron ipana sa mga maayong tawo diha sa ngitngit.
3: Unsa may mahimo sa mga maayong tawo
: kon mapukan na ang tanan?
4: Ang Ginoo anaa sa iyang balaang templo;
: atua sa langit ang iyang trono.
: Makita niya ang tanang tawo,
: ug nasayod siya sa ilang binuhatan.
5: Sulayan sa Ginoo ang mga matarong ug ang mga daotan,
: ug kasilagan niya ang gustog kasamok.
6: Paulanan niyag baga ug asupre ang mga daotan,
: ug silotan niya sila sa makapaso nga hangin.
7: Matarong ang Ginoo ;
: malipay siya sa mga buhat nga matarong;
: ug ang nagbuhat niini magpabilin diha sa iyang presensya.