1: Gikan sa kahiladman sa akong kagul-anan
: nagsangpit ako kanimo, O Ginoo !
2: Ginoo, pamatia ako
: ug dungga ang akong mga pangaliya!
3: Kon isipon mo ang among mga kalapasan, O Ginoo ,
: kinsay dili kasilotan?
4: Apan gipasaylo mo kami
: aron magtahod gayod kami kanimo.
5: Naghulat ako nga mahinangpon sa panabang sa Ginoo
: ug misalig ako sa iyang pulong.
6: Naghulat ako sa Ginoo ,
: labaw pa kamahinangpon
: kay sa mga magbalantay nga nagpaabot sa kabuntagon,
: Oo, labaw pa gayod kamahinangpon
: kay sa mga magbalantay nga nagpaabot sa kabuntagon.
7: Israel, salig sa Ginoo
: kay ang iyang gugma walay paglubad
: ug andam siya kanunay sa pagluwas.
8: Luwason niya ang katawhan sa Israel
: gikan sa tanan nilang kalapasan.