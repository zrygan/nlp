1: Niadtong adlawa giawit ni Deborah ug ni Barac nga anak ni Abinoam kining mosunod
2: Dayga ninyo ang Ginoo !
: Ang mga pangulo sa mga Israelita
: nag-una sa pagpakiggubat ug ang katawhan madasigong mitabang!
3: Pamati, kamong mga hari
: ug kamong mga pangulo!
: Mag-awit ako ug magtugtog ug honi
: ngadto sa Ginoo , ang Dios sa Israel.
4: O Ginoo , sa imong pagbiya sa kabukiran sa Seir ug sa Edomea,
: milinog ug miulan.
: Oo, mibuhagay ang tubig gikan sa kapanganoran.
5: Natay-og ang kabukiran sa Sinai
: atubangan sa Ginoo , ang Dios sa Israel.
6: Sa mga adlaw ni Samgar nga anak ni Anat,
: sa panahon ni Jael,
: ang dagkong kadalanan wala na agii sa mga magpapatigayon
: ug ang mga magpapanaw didto na agi sa gagmayng dalan.
7: Ang mga lungsod sa Israel gipasagdan ug gitalikdan
: hangtod nga miabot ka, O Deborah, ingon nga inahan sa Israel.
8: Dili ba may gubat man sa Israel
: sa panahon nga ang mga Israelita nagpilig bag-ong mga dios?
: Sa 40,000 ka Israelita,
: may nagdala bag bangkaw ug taming?
9: Ang kasingkasing ko dapig sa mga pangulo sa Israel
: ug sa katawhan nga malipayong mitabang.
: Dayga ninyo ang Ginoo !
10: Isugilon ninyo kini, kamong nagkabayo sa puting asno
: ug naglingkod sa muntora
: ug naglakaw sa kadalanan.
11: Pamatia ninyo! Ang saba nga katawhan nag-alirong sa atabay
: ug naghisgot sa kadaogan
: sa Ginoo ug sa mga Israelita.
: Unya ang katawhan sa Ginoo nanggula sa ilang mga siyudad.
12: Pag-una, Deborah! Pag-una!
: Pag-una ug pag-awit!
: Una, Barac, anak ni Abinoam,
: dad-a ang imong mga binihag!
13: Unya ang mga matinud-anong nahibilin nangadto sa ilang mga pangulo;
: ang katawhan sa Ginoo nanuol kaniya, andam sa pagpakiggubat.
14: Gikan sa Efraim nangadto sila sa kapatagan,
: nagsunod sa banay ni Benjamin.
: Gikan sa Makir ug sa Zabulon
: nangadto ang mga pangulo ug ang mga opisyal.
15: Nangabot uban kang Deborah ang mga pangulo sa Isacar.
: Oo, si Isacar ug si Barac miabot.
: Apan ang banay ni Ruben nagkabahinbahin;
: ug wala moadto.
16: Nganong nagpabilin man sila uban sa mga karnero?
: Aron ba sa pagpamati sa mga magbalantay nga nagtawag sa mga karnero?
: Oo, ang banay ni Ruben wala magkauyon ug wala moadto.
17: Sa silangan sa Jordan didto magpuyo ang banay ni Gad
: ug ang banay ni Dan didto magpabilin sa mga barko.
: Ang banay usab ni Aser didto magpuyo sa mga kabaybayonan.
18: Apan gitahan sa katawhan sa Neftali ug sa Zabulon
: ang ilang kinabuhi didto sa panggubatan.
19: Didto sa Tanac, daplin sa sapa sa Magido,
: nangadto ang mga hari sa Canaan ug nakiggubat
: apan wala silay nakuhang salapi.
20: Gikan sa kalangitan ang mga bituon nakig-away;
: gitadlas nila ang langit ug gigubat nila si Sisera.
21: Ang Suba sa Kison mibaha ug mibanlas kanila.
: Modasdas ako, uban sa kagahom!
22: Unya nanagan ang mga kabayo
: ug nagpanghagtok sa yuta ang ilang mga tiil.
23: Tungloha ang Meroz, matod sa anghel sa Ginoo .
: Tungloha ang nagpuyo didto kay wala man sila moadto
: aron pagtabang sa Ginoo
: ug sa pagpakiggubat alang kaniya.
24: Si Jael, asawa ni Heber nga Kenihanon,
: maoy labawng palaran sa mga babaye nga nagpuyo sa mga tolda.
25: Nangayog tubig si Sisera
: apan gatas ang iyang gihatag diha sa nindot nga panaksan.
26: Unya sa usa ka kamot gigunitan niya ang martilyo
: ug ang ugsok sa tolda diha sa pikas;
: gidukdok niya kini ngadto sa ulo ni Sisera
: ug milagbas kiniug nagupok ang iyang ulo.
27: Natumba si Sisera ug nalup-og siya sa tiilan ni Jael,
: nagbuy-od siya nga wala nay gininhawa.
28: Sa bintana nga may rehas ang inahan ni Sisera
: milili ug milantaw,
: Nganong wala pa man moabot ang karwahi niya?
: Nganong dugay mang nahibalik ang iyang mga kabayo?
29: Mitubag ang labing maalamon niyang mga prinsesa
: ug sa kaugalingon siya nagkanayon,
30: Nangita lang silag mga butang nga buot nilang ilogon ug bahinon
: usa o duha ka babaye alang sa matag sundalo,
: mahal nga bisti alang kang Sisera
: ug binordahang panapton alang sa liog sa rayna.
31: Busa laglaga, O Ginoo , ang tanan mong kaaway
: ug modan-ag unta ang mga higala mo sama sa adlaw nga nagsubang!
: Unya nagmalinawon ang nasod sulod sa 40 ka tuig.