1: Unya miingon kanako ang Ginoo ,
2: Tawo, sa unsang paagi nga ang punoan sa paras labaw sa bisan unsang kahoy sa kalasangan?
3: Makahimo ka bag bisan unsa gikan sa punoan sa paras? Makahimo ka bag bisag ugsok na lamang gikan niini aron himoong sab-onganan?
4: Maayo lamang kining ihaling ug kalayo ug sa dihang maut-ot na ang isigkatumoy niini ug ang tungatunga maoling na, may kapuslanan pa ba kini?
5: Wala man gani kini kapuslanan sa wala pa kini masunog, labaw pa gayod sa dihang maut-ot na kini sa kalayo ug mahimo nang uling!
6: Busa ang Ginoong Dios miingon: Sama sa punoan sa paras gikan sa lasang nga gisugnod ko sa kalayo, mao kini ang buhaton ko sa mga lumolupyo sa Jerusalem.
7: Silotan ko sila ug bisan tuod ug nakaikyas sila sa kalayo, masunog ra gihapon sila ug masayod kamo nga ako mao ang Ginoo .
8: Unya himoon kong kamingawan ang ilang yuta kay mibiya man sila kanako. Ang Ginoong Dios maoy nagsulti niini.