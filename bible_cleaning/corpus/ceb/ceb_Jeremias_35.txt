1: Samtang si Joakim nga anak ni Josias maoy hari sa Juda, miingon ang Ginoo kanako,
2: Lakaw ngadto ug pakigsultihi ang banay ni Recab. Dad-a sila sulod sa usa ka lawak sa Templo ug paimna silag bino.
3: Busa giadto ko ang tibuok banay ni Recabsi Jasanias, nga anak sa laing Jeremias nga anak ni Habasinias, lakip ang tanan niyang igsoon ug mga anak
4: ug gidala ko sila ngadto sa Templo. Gipasulod ko sila ngadto sa lawak sa mga anak ni Hanan nga anak ni Igdalias, ang tawo sa Dios. Ang maong lawak duol sa lawak sa mga opisyal ug ibabaw sa lawak ni Maasias nga anak ni Shallum. Si Maasias usa ka dakong opisyal sa Templo.
5: Unya gihatagan ko ug mga kupa ug mga tibod nga puno sa bino ang sakop sa banay ni Recab ug giingnan, Panginom kamo.
6: Apan mitubag sila, Dili kami moinom ug bino kay ang among kagikan nga si Jonadab nga anak ni Recab nagpahimangno man kanamo ug sa among mga kaliwat sa dili pag-inom ug bino.
7: Gidid-an usab kami niya sa pagtukod ug mga balay, sa pag-uma ug sa pagpananom ug mga paras ug sa pagpamalit niini. Gisugo kami niya sa pagpuyo diha sa mga tolda sa tibuok namong kinabuhi aron magpadayon kami sa pagpuyo dinhi niining dapita sama sa mga langyaw.
8: Gituman namo ang tanang gipahimangno kanamo ni Jonadab. Kami ug ang among mga asawa ingon man ang among mga anak dili moinom ug bino.
9: Dili kami motukod ug mga balay o manag-iyag parasan ug mga uma o mga binhi.
10: Kami namuyo lamang sa mga tolda. Gituman gayod namo ang tanang gisugo kanamo sa among kagikan nga si Jonadab.
11: Apan sa dihang si Nabucodonosor nga hari sa Babilonia misulong niining nasora, mianhi kami sa Jerusalem aron paglikay sa kasundalohan sa Babilonia ug sa Siria maoy hinungdan nga ania na kami magpuyo sa Jerusalem.
1213: Unya ang Ginoo nga Labing Gamhanan, ang Dios sa Israel, misugo kanako sa pag-adto ug sa pagsulti sa katawhan sa Juda ug sa Jerusalem, Ako, ang Ginoo , mangutana kaninyo: Nganong dili man kamo mopatalinghog kanako ug motuman sa akong mga sugo?
14: Ang mga kaliwat ni Jonadab mituman sa sugo niya kanila sa dili pag-inom ug bino ug hangtod karon wala gayod kanilay moinom ug bino. Apan kamo, bisan sa pagpunay kog sulti kaninyo, wala gayod mamati kanako.
15: Gipunayan kog paanha kaninyo ang tanan kong mga propeta. Giawhag kamo nila paghunong na sa daotan ninyong mga buhat. Gipasidan-an kamo nila sa dili pagsimba ug pag-alagad sa laing mga diosdios aron magpadayon kamo pagpuyo sa yuta nga gihatag ko kaninyo ug sa inyong katigulangan. Apan wala gayod kamo mamati kanako.
16: Ang mga kaliwat ni Jonadab mituman sa gisugo kanila sa ilang kagikan apan kamo wala magtuman kanako.
17: Busa, ako, ang Ginoo nga Labing Gamhanan, ang Dios sa Israel, mopahamtang kaninyo nga mga katawhan sa Juda ug sa Jerusalem sa tanang katalagman nga gisaad ko. Buhaton ko kini kay wala man ninyo patalinghogi ang gisulti ko kaninyo ug wala kamo motubag kanako sa dihang gisangpit ko kamo.
18: Unya giingnan ko ang mga kaliwat ni Recab nga ang Ginoo nga Labing Gamhanan, ang Dios sa Israel, nag-ingon, Gituman gayod ninyo ang tanan nga sugo, lagda ug pahimangno sa inyong kagikan nga si Jonadab.
19: Busa ako, ang Ginoo nga Labing Gamhanan, ang Dios sa Israel, nagsaad nga si Jonadab, ang anak ni Recab, dili gayod kabsag kaliwat nga lalaki nga moalagad kanako.