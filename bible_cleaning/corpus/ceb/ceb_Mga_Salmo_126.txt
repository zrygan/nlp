1: Sa dihang gidala kita sa Ginoo balik sa Jerusalem,
: ingon ug nagdamgo lamang kita.
2: Labihan natong katawa ug naninggit kita sa kalipay!
: Unya nakaingon ang ubang kanasoran,
: Naghimo ang Ginoo ug mga kahibulongang butang alang kanila.
3: Naghimo gayod ang Ginoo
: ug mga kahibulongang butang alang kanato
: ug nalipay kita pag-ayo!
4: O Ginoo , ibalik ang among pagkamauswagon
: sama nga ang ulan mopatubig pag-usab sa namalang mga sapa sa Negeb.
5: Ang nagpugas nga naghilak
: mag-ani unta nga malipayon!
6: Sila nga naghilak samtang nagpugas
: mopauli unta nga mag-awit nga malipayon kay nagdala na man sa abot!