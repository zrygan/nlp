1: Gitukod sa Dios ang iyang siyudad diha sa balaang bungtod.
2: Gihigugma sa Ginoo ang mga ganghaan sa Sion,
: labaw kay sa ubang dapit sa Israel.
3: Pamati, O siyudad sa Dios,
: sa katingalahang mga butang nga gisulti bahin kanimo
4: Iniglista ko sa mga nasod nga nag-alagad kanako,
: ilakip ko ang Ehipto ug ang Babilonia;
: moingon ako nga ang Filistia, ang Tiro ug ang Etiopia
: sakop usab sa Jerusalem.
5: Bahin sa Sion ikaingon unya
: nga ang tanang kanasoran naggikan niini,
: ug himoon siyang malig-on sa Labing Halangdon.
6: Maghimo ang Ginoo ug talaan sa tanang katawhan,
: ug ilakip silang tanan ingon nga lungsoranon sa Jerusalem.
7: Ang mga mag-aawit ug mananayaw nag-ingon,
: Sa Sion anaa ang tinubdan sa tanan natong panalangin.