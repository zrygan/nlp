1: Ang mosunod mao ang mga anak ni Jacob: si Ruben, si Simeon, si Levi, si Juda, si Isacar, si Zabulon,
2: si Dan, si Jose, si Benjamin, si Neftali, si Gad ug si Aser.
3: Ang mosunod mao ang mga anak ni Juda: si Er, si Onan ug si Shela. Mao kini sila ang iyang mga anak kang Batsua nga taga-Canaan. Si Er, ang kamagulangan niyang anak, nagkinabuhig daotan sa atubangan sa Ginoo busa gipatay siya sa Ginoo .
4: May duha usab ka anak si Juda kang Tamar nga iyang umagad: si Perez ug si Zera. Lima tanan ang anak ni Juda.
5: Si Perez may duha ka anak: si Hezron ug si Hamul.
6: Si Zera may lima ka anak: si Zimri, si Etan, si Heman, si Calcol ug si Dara.
7: Si Carmi may anak nga si Acan nga naghimog kasamok sa Israel tungod sa iyang pagpanghilabot sa mga butang nga hinalad.
8: Si Etan may anak nga si Azarias.
9: Ang mga anak ni Hezron mao ang mosunod: si Jerameel, si Ram ug si Caleb.
10: Si Ram maoy amahan ni Aminadab nga amahan ni Naason, ang pangulo sa mga anak ni Juda.
11: Si Naason maoy amahan ni Salmon nga amahan ni Boas.
12: Si Boas amahan ni Obed nga amahan ni Jesse.
13: Si Jesse amahan nila ni Eliab, ang kamagulangan, unya gisundan ni Abinadab, ang ikatulo si Sama,
14: ikaupat si Netanel, ikalima si Radai,
15: ikaunom si Ozem ug ang ikapito mao si David.
16: May duha sila ka igsoong babaye nga si Seruia ug si Abigail. Si Seruia may tulo ka anak nga si Abisai, si Joab ug si Asahel.
17: Si Abigail may anak nga si Amasa. Ang amahan ni Amasa mao si Jeter nga usa ka Ismaelita.
18: Si Caleb nga anak ni Hezron nangasawa kang Asuba ug nanganak kinig babaye nga ginganlag Jeriot. Ang mga anak ni Jeriot. mao sila si Jaser, si Sobab ug si Ardon.
19: Unya sa pagkamatay ni Asuba, nangasawa si Caleb kang Efrata ug may usa sila ka anak nga si Hur.
20: Si Hur maoy amahan ni Uri nga amahan ni Besalel.
21: Unya sa 60 na ang panuigon ni Hezron, naminyo siya sa anak ni Maquir nga igsoon ni Gilead ug may usa sila ka anak nga lalaki nga si Segub.
22: Si Segub maoy amahan ni Jair nga pangulo sa 23 ka siyudad sa yuta sa Gilead.
23: Apan giilog ni Gesur ug ni Aram ang Habotjair ug ang Kenat lakip ang mga sakop nga balangay niinimga 60 ka lungsod ang tanan. Ang tanang nagpuyo niini mga kaliwat ni Maquir nga amahan ni Gilead.
24: Sa patay na si Hezron nakighilawas si Caleb kang Efrata nga asawa sa iyang amahan ug nanganak si Efrata kang Asur nga amahan ni Tecoa.
25: Si Jerameel, ang kamagulangang anak ni Hezron, may mga anak nga si Ram, ang kamagulangan, unya gisundan nila ni Buna, ni Oren, ni Ozem ug ni Ahias.
26: Si Jerameel may laing asawa nga si Atara. Siya maoy inahan ni Onam.
27: Si Ram, ang kamagulangang anak ni Jerameel, may mga anak nga sila si Maas, si Jamin ug si Eker.
28: Si Onam may duha ka anak nga si Samai ug si Jada. Si Samai may duha usab ka anak nga si Nadab ug si Abisur.
29: Ang asawa ni Abisur mao si Abihail ug ang ilang mga anak mao si Aban ug si Molid.
30: Si Nadab may duha ka anak nga si Seled ug si Appaim. Namatay si Seled nga walay anak.
31: Apan si Appaim may anak nga si Ishi. Si Ishi may anak nga si Sesan. Si Sesan maoy amahan ni Alai.
32: Si Jada nga igsoon ni Samai may duha ka anak nga si Jeter ug si Jonatan. Namatay si Jeter nga walay anak
33: apan si Jonatan may duha ka anak nga si Pelet ug si Zaza. Kini sila mga kaliwat ni Jerameel.
34: Si Sesan walay anak nga lalaki kondili mga babaye lamang. Apan aduna siyay ulipon nga taga-Ehipto nga ginganlag Jarha.
35: Busa gipaasawa niya ang iyang anak kang Jarha nga iyang ulipon ug nanganak kini kang Atai.
36: Si Atai maoy amahan ni Natan nga amahan ni Zabad.
37: Si Zabad maoy amahan ni Eplal nga amahan ni Obed.
38: Si Obed amahan ni Jehu nga amahan ni Azarias.
39: Si Azarias maoy amahan ni Heles nga amahan ni Elasa.
40: Si Elasa maoy amahan ni Sismai nga amahan ni Shallum.
41: Si Shallum maoy amahan ni Jecamias nga amahan ni Elisama.
42: Ang kamagulangang anak ni Caleb nga igsoon ni Jerameel mao si Maresa nga maoy amahan ni Sif. May lain pang anak si Maresa nga mao si Hebron.
43: Si Hebron may mga anak nga mao sila si Kora, si Tafua, si Rekem ug si Shema.
44: Si Shema maoy amahan ni Raham nga amahan ni Jorkiam ug ni Rekem nga amahan ni Samai.
45: May anak si Samai nga si Maon nga amahan ni Betzur.
46: Si Efa usab nga puyopuyo ni Caleb nanganak kang Haran, Mosa ug kang Gazes. Si Haran may anak nga ginganlan usab ug Gazes.
47: Si Jadai may mga anak nga mao sila si Regem, si Jotam, si Gesan, si Pelet, si Efa ug si Shaaf.
48: Ang lain pang puyopuyo ni Caleb nga si Maaca nanganak kang Saber ug kang Terhana.
49: Nanganak pa gayod siya kang Shaaf nga amahan ni Madmana, kang Seba nga amahan ni Macbena ug amahan ni Gibea. Si Caleb may anak usab nga babaye nga mao si Acsa.
50: Mao usab kini ang mga kaliwat ni Caleb.
: Ang kamagulangang anak ni Caleb kang Efrata nga si Hur may mga anak nga si Sobal nga maoy nagtukod sa siyudad sa Jearim,
51: si Salma nga maoy nagtukod sa Betlehem ug si Haref nga amahan ni Betgader.
52: Si Sobal maoy nagtukod sa siyudad sa Jearim. Siya ang ginikanan sa katawhan sa Haroe ug katunga sa mga lumolupyo sa Menuhot.
53: Ang mga banay nga namuyo sa siyudad sa Jearim mao ang mga Itrihanon, ang mga Putihanon, ang mga Sumatihanon ug ang mga Misrahanon. Sila ang kagikan sa katawhan sa Zora ug sa Estaol.
54: Si Salma maoy nagtukod sa Betlehem. Siya ang ginikanan sa katawhan sa Netofat, sa Atrobetijoab ug ang katunga sa mga Manahatnon nga mao ang mga Sorihanon.
55: Ang mosunod mao ang banay sa mga eskriba nga nagpuyo sa Jabes: ang mga Tiratihanon, ang mga Simeatihanon ug ang mga Sucatihanon. Kini sila mga Kenihanon nga nakigminyoay sa mga Recabihanon.