1: Israel, isulti unsa kabangis
: ang paglutos kanimo sa imong mga kaaway
: sukad pa sa imong pagkabatan-on.
2: Gilutos ako pag-ayo sa akong mga kaaway
: sukad pa sa akong pagkabatan-on,
: apan wala gayod sila makabuntog kanako.
3: Gisamaran nilag lalom ang akong likod;
: gipakasama nila kini sa gidarong uma.
4: Apan ang Ginoo nga matarong
: nagluwas kanako gikan sa kaulipnan.
5: Ang tanan nga nagdumot sa Sion
: buntogon unta ug pasibugon.
6: Mahisama unta sila
: sa mga sagbot nga miturok sa atop sa mga balay
: nga malaya sa wala pa gani motubo;
7: walay mokuha niini o modala niini nga binugkos;
8: walay moagi didto nga mag-ingon,
: Panalanginan ka unta sa Ginoo !
: Panalanginan ka namo sa ngalan sa Ginoo !