1: Gikan sa kapatagan sa Moab mitungas si Moises sa Bukid sa Nebo, sa kinatumyan sa Bukid sa Pisga nga atbang sa Jerico. Unya gipakita siya sa Ginoo sa tibuok yutagikan sa Gilead hangtod sa Dan,
2: ang tibuok Neftali, ang yuta sa Efraim ug Manases; ang tibuok yuta sa Juda ngadto sa Dagat sa Mediteraneo,
3: ang Negeb, ang walog sa Jerico nga mao ang siyudad sa mga palmera hangtod sa Zoar.
4: Miingon kaniya ang Ginoo , Mao kini ang yuta nga gisaad ko kang Abraham, kang Isaac ug kang Jacob nga akong ihatag sa ilang mga kaliwat. Gipakita ko kini kanimo apan dili ka makaadto didto.
5: Busa namatay didto sa Moab si Moises nga alagad sa Ginoo , sumala gayod sa giingon sa Ginoo ug
6: gilubong niya si Moises didto sa usa ka walog sa Moab atbang sa lungsod sa Betpeor. Apan hangtod karon walay nasayod sa tukmang dapit diin siya ilubong.
7: Sa pagkamatay ni Moises 120 na ang iyang edad. Abtik ug lig-on pa siya ug maayo pag mata.
8: Nagbangotan ang mga Israelita alang kaniya didto sa kapatagan sa Moab sulod sa usa ka bulan.
9: Si Josue, ang anak ni Nun, napuno sa espiritu sa kaalam kay gitapion man ni Moises ang iyang kamot ngadto kang Josue. Busa mituman ang mga Israelita kang Josue ug gibuhat nila ang mga mando nga gihatag sa Ginoo kanila pinaagi kang Moises.
10: Sukad masukad walay propeta sa Israel nga sama kang Moises nga suod kaayo sa Ginoo .
11: Gisugo siya sa Ginoo sa paghimo sa mga timailhan ug mga milagro didto sa Ehipto batok kang Paraon ug sa tanan niyang opisyal ug sa tibuok nasod.
12: Gibuhat usab niya ang nagkalainlaing kahibulongan ug makalilisang nga mga butang pinaagi sa talagsaong gahom nga nasaksihan sa tibuok Israel.