1: Kadtong nagsalig sa Ginoo mahisama sa Bukid sa Sion
: nga dili gayod matarog o mabalhin.
2: Sama nga ang Jerusalem gipanalipdan sa kabukiran,
: ang Ginoo usab nanalipod sa iyang katawhan
: karon ug hangtod sa kahangtoran.
3: Ang mga daotan dili kanunay maghari sa yuta sa mga matarong;
: kay kon mahitabo kini, tingalig maghimog daotan ang mga matarong.
4: Buhata ang maayo, O Ginoo , ngadto sa mga maayo,
: ug kanila nga nagtuman sa imong mga sugo.
5: Apan siloti usab ang nagtuman sa ilang daotang tinguha
: inigsilot mo sa mga makasasala.
: Magmalinawon unta ang Israel!