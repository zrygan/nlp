1: Ang mga pangulo sa mga pamilya sa mga Levita nangadto kang Eleazar nga pari ug kang Josue nga anak ni Nun ug sa mga pangulo sa mga pamilya sa tanang banay sa Israel.
2: Sila miingon kanila didto sa Silo, sa yuta sa Canaan, Pinaagi kang Moises, nagsugo ang Ginoo nga pahatagan kamig mga siyudad nga kapuy-an ug mga uma nga kasibsiban sa among mga kahayopan.
3: Busa ang mga Levita gihatagan sa katawhan sa Israel sa mga siyudad nga ilang gipangayo ug mga uma nga sibsibanan gikan sa kayutaan nila sumala sa sugo sa Ginoo .
4: Ang mga pamilya nga kaliwat ni Kohat maoy unang gihatagag mga siyudad. Napulog tulo ka siyudad gikan sa mga banay ni Juda, ni Simeon ug ni Benjamin ang gihatag ngadto sa mga Levita nga kaliwat ni Aaron, ang pari.
5: Ang nahibilin sa mga kaliwat ni Kohat gihatagag napulo ka siyudad gikan sa mga panimalay sa mga banay ni Efraim ug ni Dan ug gikan sa katunga sa banay ni Manases.
6: Ang mga kaliwat ni Gerson gihatagag 13 ka siyudad gikan sa mga panimalay sa mga banay ni Isacar, Aser ug Neftali ug gikan sa katunga sa banay ni Manases nga didto sa Basan.
7: Ang mga panimalay sa mga kaliwat ni Merari gihatagag 12 ka siyudad gikan sa mga banay ni Ruben, ni Gad ug ni Zabulon.
8: Pinaagi sa ripa, gihatag sa katawhan sa Israel kining mga siyudara ug mga sibsibanan niini ngadto sa mga Levita sumala sa gisugo sa Ginoo kang Moises.
9: Mao kini ang mga ngalan sa siyudad gikan sa banay ni Juda ug ni Simeon nga gihatag
10: ngadto sa mga kaliwat ni Aaron gikan sa panimalay ni Kohat nga Levita. Silay una nga gihatagag luna.
11: Gihatag sa katawhan sa Israel ngadto sa mga Levita ang Kiriat-arba si Arba maoy amahan ni Anak nga mao ang Hebron, sa kabungtoran sa Juda lakip ang mga sibsibanan nga kasikbit niini.
12: Apan gihatag nila kang Caleb nga anak ni Jefone ang kaumahan sa siyudad ug ang kalungsoran niini.
13: Gihatag nila kining mosunod nga mga siyudad ngadto sa mga kaliwat ni Aaron, ang pari: ang Hebron ang dalangpanang siyudad alang sa tawo nga makapatay lakip ang tanang sibsibanan niini; ang Libna,
14: ang Jatir, ang Estemo,
15: ang Holon, ang Dabir,
16: ang Ain, ang Juta ug ang Betsemes, lakip ang mga sibsibanan niinisiyam ka siyudad gikan niining duha ka banay.
17: Gikan sa banay ni Benjamin, gihatagan silag upat ka siyudad: ang Gibeon, ang Geba,
18: ang Anatot ug ang Almon, lakip ang mga sibsibanan niini.
19: Ang gihatag ngadto sa mga pari nga mga kaliwat ni Aaron 13 ka siyudad ang tanan lakip ang mga sibsibanan niini.
20: Ang ubang panimalay sa mga kaliwat ni Kohat gihatagag mga siyudad gikan sa banay ni Efraim.
21: Gihatag kanila ang upat ka siyudad: ang Siquem ug ang mga sibsibanan niini sa kabungtoran ni Efraim dalangpanang siyudad sa tawo nga makapatay, ang Geser,
22: ang Kibsaim ug ang Bet Horon lakip ang mga sibsibanan niini.
23: Gikan sa banay ni Dan gihatagan silag upat ka siyudad: ang Elteke, Gibeton,
24: ang Ayalon ug ang Gatrimon, lakip ang mga sibsibanan niini.
25: Gikan sa katunga sa banay ni Manases gihatagan silag duha ka siyudad: ang Taanac ug ang Gatrimon lakip ang mga sibsibanan niini.
26: Napulo ka siyudad ang tanan lakip ang pasibsibanan niini ang gihatag ngadto sa mga kaliwat ni Kohat.
27: Ang mga kaliwat ni Gerson, laing panimalay sa mga Levita, nakadawat gikan sa katunga sa banay ni Manases ug duha ka siyudad: ang Golan sa Basan dalangpanang siyudad sa tawo nga makapatay ug Beestera lakip ang mga pasibsibanan niini.
28: Gikan sa banay ni Isacar nakadawat silag upat ka siyudad: ang Kision, ang Daberat,
29: ang Jarmut ug ang Enganim, lakip ang mga pasibsibanan niini.
30: Gikan sa banay ni Aser nadawat nila ang upat ka siyudad: ang Mesal, ang Abdon,
31: ang Helcat ug ang Rehob, lakip ang mga pasibsibanan niini.
32: Gikan sa banay ni Neftali nadawat nila ang tulo ka siyudad: ang Kedes sa Galilea lakip ang mga sibsibanan niini dalangpanang siyudad sa tawo nga makapatay, ang Hamotdor ug ang Kartan o Kiriataim lakip ang mga pasibsibanan niini.
33: Ang nagkalainlaing panimalay sa mga kaliwat ni Gerson nakadawat ug 13 ka siyudad lakip ang mga pasibsibanan niini.
34: Ang nahibiling kaliwat sa mga Levita, ang mga panimalay sa mga kaliwat ni Merari, nakadawat gikan sa banay ni Zabulon ug upat ka siyudad: ang Jokneam, ang Karta,
35: ang Dimna o Rimon ug ang Nahalal lakip ang mga pasibsibanan niini.
36: Gikan sa banay ni Ruben nadawat nila ang upat ka siyudad: ang Bezer, ang Jahas,
37: Kedemot ug Mefaat, lakip ang mga pasibsibanan niini.
38: Gikan sa banay ni Gad nadawat nila ang upat ka siyudad: ang Ramot sa Gilead, lakip ang mga pasibsibanan niini dalangpanang siyudad sa tawo nga makapatay, ang Mahanaim,
39: ang Hesbon ug ang Jazer lakip ang mga pasibsibanan niini.
40: Ang nagkalainlaing panimalay sa mga kaliwat ni Merari nga kaliwat sa mga Levita gihatagag 12 ka siyudad.
41: Gikan sa kayutaan nga gipanag-iya sa katawhan sa Israel, 48 ka siyudad lakip ang mga pasibsibanan niini gihatag ngadto sa mga Levita.
42: Ang matag usa niining mga siyudara may mga pasibsibanan libot niini.
43: Busa gihatag sa Ginoo ngadto sa Israel ang tanang yuta nga iyang gisaad nga ihatag niya ngadto sa ilang katigulangan. Sa nakapanag-iya na sila niini, namuyo sila didto.
44: Gihatagan sila sa Ginoo ug kalinaw tali kanila ug sa tanang tawo nga naglibot kanila sumala gayod sa gisaad niya sa ilang mga katigulangan. Walay usa sa tanan nilang kaaway nga nakasanta kanila tungod kay ang Ginoo naghatag man kanilag kadaogan batok sa tanan nilang kaaway.
45: Gituman sa Ginoo ang tanan niyang mga saad sa katawhan sa Israel.