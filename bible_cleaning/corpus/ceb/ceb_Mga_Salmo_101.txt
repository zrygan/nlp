1: Mag-awit ako bahin sa pagkamaunongon ug sa hustisya;
: awiton ko kini alang kanimo, O Ginoo .
2: Magkinabuhi ako nga putli.
: Kanus-a ka man moari kanako?
: Magkinabuhi ako nga putli sa akong balay;
3: dili ko gayod buhaton ang daotan.
: Gikasilagan ko ang mga buhat niadtong namiya sa Dios;
: dili ako makig-abin kanila.
4: Dili ako manglimbong;
: dili ako magbuhat ug daotan.
5: Laglagon ko ang tawo nga mangdaot sa iyang higala;
: dili ako makaantos sa tawo nga mapahitas-on ug mapalabilabihon.
6: Ikalipay ko kadtong matinumanon sa Dios
: ug papuy-on ko sila sa akong palasyo.
: Kadtong dili gayod manglimbong
: maoy mag-alagad kanako.
7: Walay bakakon nga makapuyo sa akong palasyo
: ug walay tigpakaaron-ingnon nga magpabilin uban kanako.
8: Dili gayod ako mohunong sa paglaglag
: sa mga tawong daotan sa tibuok nasod;
: puohon ko gikan sa siyudad sa Ginoo
: ang tanang mga daotan.