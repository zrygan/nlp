1: Mao kini ang lista sa mga pangulo sa mga banay nga mikuyog kanako pagpauli gikan sa Babilonia sa panahon nga si Artaxerxes maoy hari
23: si Gersom, sa mga kaliwat ni Pinehas
: si Daniel, sa mga kaliwat ni Itamar
: si Hattus nga anak ni Secanias, sa mga kaliwat ni David
: si Zacarias, sa mga kaliwat ni Paros uban sa 150 ka lalaki nga gikan sa iyang kaliwat
4: si Eliohenai nga anak ni Saraias, sa mga kaliwat ni Pahatmoab uban sa 200 ka lalaki
5: si Secanias nga anak ni Jahaziel, sa mga kaliwat ni Zatu uban sa 300 ka lalaki
6: si Ebed nga anak ni Jonatan, sa mga kaliwat ni Adin uban sa 50 ka lalaki
7: si Jesaias nga anak ni Atalia, sa mga kaliwat ni Elam uban sa 70 ka lalaki
8: si Zebadias nga anak ni Michael, sa mga kaliwat ni Sefatias uban sa 80 ka lalaki
9: si Obadias nga anak ni Jeiel, sa mga kaliwat ni Joab uban sa 218 ka lalaki
10: si Selomit nga anak ni Josifias, sa mga kaliwat ni Bani uban sa 160 ka lalaki
11: si Zacarias nga anak ni Bebai, sa mga kaliwat ni Bebai uban sa 28 ka lalaki
12: si Johanan nga anak ni Hakkatan, sa mga kaliwat ni Azgad uban sa 110 ka lalaki
13: si Elifelet, Jeuel ug Semaias sa mga kaliwat ni Adonikam uban sa 60 ka lalaki naulahi kini sila pagpauli
14: si Utai ug si Zacur, sa mga kaliwat ni Bigvai uban sa 70 ka lalaki
15: Gitigom ko sila didto sa sapa nga nagpaingon sa Ahava ug didto nagkampo kamig tulo ka adlaw. Sa akong pagsusi sa mga tawo ug mga pari, nahibaloan ko nga walay mga kaliwat ni Levi didto.
16: Unya gipakuha ko si Eliezer, si Ariel, si Semaias, si Elnatan, si Jarib, si Elnatan, si Natan, si Zacarias ug si Mesullam ug ang duha ka tawong maalamon nga si Joiarib ug si Elnatan.
17: Gipaadto ko sila kang Iddo, ang pangulo nga nagpuyo sa Casifia ug gitudloan ko sila sa ilang isulti kang Iddo ug sa iyang mga kaigsoonan nga nag-alagad sa Templo didto sa Casifia nga padad-an kamig mga tawo nga moalagad sa Templo sa among Dios.
18: Ug sa kaluoy sa Dios gipadala nila ngari kanamo si Serebias, usa ka tawo nga maalamon nga gikan sa kaliwat ni Mali nga anak ni Levi nga anak ni Israel. Uban kaniya ang iyang 18 ka mga anak ug mga paryenti.
19: Gipadala usab nila si Hasabias ug ang iyang igsoon nga si Jesaias sa mga kaliwat ni Merari ug kuyog niya ang iyang mga paryenti ug ang ilang mga anak, 20 ka tawo silang tanan.
20: Dugang niini mao ang 220 ka tawo nga nag-alagad sa Templo kansang mga katigulangan gilain ni David ug sa iyang mga kadagkoan aron pagtabang sa mga Levita. Ang ilang tagsatagsa ka ngalan makita sa listahan.
21: Ug didto sa sapa sa Ahava nagproklamar akog puasa aron magpaubos kami atubangan sa Dios aron nga sa among pagpanaw walay daotang mahitabo kanamo, sa among mga anak ug sa mga kabtangan.
22: Kay naulaw ako sa pagpangayo sa hari ug mga sundalo ug mga sundalong nagkabayo nga manalipod kanamo sa among panaw kay amo na mang gisultihan ang hari nga ang Dios manalangin sa tanan nga mosalig kaniya apan silotan niya ang mobiya kaniya.
23: Busa nagpuasa kami ug nangaliyupo ngadto sa Dios nga bantayan niya kami ug gidungog niya ang among mga pag-ampo.
24: Unya gipalain ko ang 12 ka pangulong pari: si Sarabias, si Hasabias ug ang laing napulo ka pari.
25: Ug gihatag ko ngadto kanila ang plata, bulawan, mga galamiton, ang halad alang sa Templo sa among Dios nga gihalad sa hari, sa mga magtatambag niya, sa iyang mga kadagkoan ug sa tibuok Israel.
26: Gihatag ko kanila ang 22,000 ka kilo nga plata, 3,400 ka kilo nga galamiton nga plata, ,400 ka kilong bulawan,
27: ug 20 ka panaksan nga bulawan nga ang tanan motimbang ug walo ka kilo ug duha ka galamiton nga bronsi nga sama ka bililhon sa bulawan.
28: Ug giingnan ko sila, Gihalad kamo alang sa Ginoo , ingon man ang mga galamiton ug ang plata ug ang bulawan maoy mga halad nga kinabubut-on alang sa Ginoo , ang Dios sa inyong mga katigulangan.
29: Bantayi kini ug tipigi hangtod nga inyong matimbang atubangan sa mga pangulong pari ug sa mga Levita ug sa mga pangulo sa mga panimalay sa Israel didto sa Jerusalem, sulod sa mga lawak sa Templo sa Ginoo .
30: Busa gidala sa mga pari ug sa mga Levita ang natimbang nga plata ug bulawan ug ang mga galamiton ngadto sa Jerusalem ngadto sa Templo sa among Dios.
31: Unya sa ika-12 nga adlaw sa unang bulan nanggikan kami sa sapa sa Ahava paingon sa Jerusalem. Gikaluy-an kami sa among Dios ug gipanalipdan gikan sa mga kaaway ug mga tulisan.
32: Miabot kami sa Jerusalem ug didto mipahulay kami sulod sa tulo ka adlaw.
33: Sa ikaupat nga adlaw, gitimbang namo sa sulod sa Templo sa among Dios ang plata ug ang bulawan ug ang mga galamiton nga gitugyan namo ngadto sa kamot ni Meremot, ang pari nga anak ni Urias, ug sa iyang mga kauban nga si Eleazar nga anak ni Pinehas ug sa mga Levita nga si Jozabad nga anak ni Jesua ug si Noadias nga anak ni Binnui.
34: Ang tanan giihap ug gitimbang ug ang timbang niining tanan gilista.
35: Niadtong panahona kadtong mga binihag nga nahiuli mihalad ug mga mananap nga ilang gisunog alang sa Dios sa Israel: 12 ka torong baka, 96 ka torong karnero, 77 ka nating karnero ug 12 ka laking kanding ingon nga halad alang sa sala. Kining tanan ilang gisunog ingon nga halad alang sa Ginoo .
36: Ila usab nga gihatag ang sugo sa hari ngadto sa mga kadagkoan ug sa mga gobernador sa lalawigan sa kasadpang bahin sa Eufrates ug gitabangan nila ang mga tawo ug ang Templo sa Dios.