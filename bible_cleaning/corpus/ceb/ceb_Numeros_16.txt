1: Si Korah nga anak ni Izhar nga kaliwat ni Kohat sa banay ni Levi uban sa mga kaliwat sa banay ni Ruben nga si Datan ug Abiram nga mga anak ni Eliab ug si On nga anak ni Pelet
2: misukol kang Moises kauban sa 250 ka inilang pangulo nga napili sa mga Israelita.
3: Nagtigom sila ug giingnan nila si Moises ug si Aaron, Sobra na kining inyong gibuhat kanamo! Ang tibuok katilingban balaan ug nag-uban kanila ang Ginoo busa nganong giisip man ninyo ang inyong kaugalingon nga labaw sa katawhan sa Ginoo ?
4: Sa pagkabati ni Moises niini, mihapa siya ug nag-ampo.
5: Unya giingnan niya si Korah ug ang mga kauban niya, Ugma sa buntag ipakita sa Ginoo kon kinsa ang iyaha ug kinsay balaan kay paatubangon man niya didto sa altar kadtong iyang pilion.
6: Busa buhata ninyo kini: ugma pagkuha kamo ug sudlanag insenso ug
7: butangi kinig kalayo ug insenso atubangan sa Ginoo . Ang tawo nga pilion sa Ginoo maoy ilhon nga balaan. Kamong mga Levita naghinobra na!
8: Ug si Moises miingon kang Korah, Pamati kamo, mga kaliwat ni Levi!
9: Dili pa ba igo alang kaninyo nga sa tanang Israelita kamoy gipili sa Dios sa Israel aron mahiduol kamo kaniya ug mag-alagad didto sa Tolda sa Ginoo ug mobarog atubangan sa katawhan aron sa pag-alagad kanila?
10: Gidala kamo niya sa iyang duol ingon man ang tanan ninyong kaigsoonan nga mga anak ni Levi apan nagtinguha pa ba gayod kamo nga mahimong mga pari?
11: Kinsa man kuno si Aaron nga inyong bagulbolan? Sa tinuoray ang gibagulbolan ninyo mao ang Ginoo .
12: Ug gipatawag ni Moises si Datan ug si Abiram nga mga anak ni Eliab. Apan miingon sila, Dili kami moadto.
13: Dili pa ba igo nga gipagawas mo kami sa tabunok nga yuta aron mangamatay kami dinhi sa kamingawan? Ug karon buot na usab ikaw nga maghari-hari kanamo!
14: Dugang pa, wala mo kami dad-a sa yuta nga tabunok kaayo o gihatagan ba hinuon ug kaumahan ug kaparasan. Buot pa ba gayod nimo kaming limbongan? Dili kami moadto.
15: Nasuko pag-ayo si Moises ug miingon siya sa Ginoo , Ayaw dawata ang ilang halad. Wala ako makakuhag usa ka asno gikan kanila ug wala ako makapasipala bisan usa kanila.
16: Ug si Moises miingon kang Korah, Pangadto kamo ugma sa atubangan sa Ginoo , ikaw ug ang imong mga kauban ingon man si Aaron.
17: Ang matag usa kaninyo magdalag butanganan sa insenso ug pabutangi kinig insenso ug ihalad kini sa Ginoo . Mao usab kini ang buhaton ni Aaron.
18: Busa gituman nila kini ug mitindog sila didto sa ganghaan sa Tolda nga Tagboanan uban kang Moises ug kang Aaron.
19: Unya sa natigom na ni Korah ang tibuok pundok sa katawhan didto sa ganghaan sa Tolda nga Tagboanan, mitungha ang masulaw nga kahayag sa Ginoo sa tibuok pundok sa katawhan.
20: Ug ang Ginoo miingon kang Moises ug kang Aaron,
21: Palayo kamo niining mga tawhana kay puohon ko sila sa usa lamang ka pagpamilok.
22: Ug nanghapa sila si Moises ug si Aaron ug miingon, O Dios, ang Dios sa tanang tawo nga naghatag ug kinabuhi sa tanang linalang, masuko ka ba sa tibuok katilingban tungod lamang kay nakasala ang usa ka tawo?
23: Ang Ginoo miingon kang Moises,
24: Sultihi ang katawhan, pahawa gikan sa tolda ni Korah, ni Datan ug ni Abiram.
25: Unya giadto ni Moises si Datan ug si Abiram ug misunod kaniya ang kadagkoan sa Israel.
26: Ug giingnan niya ang katawhan, Palayo kamo sa mga tolda niining daotang mga tawo ug ayaw paghikap sa bisan unsa nga ilaha kay tingali unyag maangin kamo sa ilang mga sala.
27: Busa namahawa sila gikan sa tolda ni Korah, ni Datan ug ni Abiram.
: Si Datan ug si Abiram migula ug mitindog sa pultahan sa ilang mga tolda kauban sa ilang mga asawa ug mga anak.
28: Si Moises miingon, Niining paagiha masayran ninyo nga gisugo ako sa Ginoo sa paghimo niining tanan nga akong gibuhat ug wala ako nagbuotbuot lamang.
29: Kon kining mga tawhana mamatay sa kasagarang kamatayon sa katawhan o kon mahitabo kanila ang mahitabo sa tanang mga tawo, nagpasabot kini nga wala ako sugoa sa Ginoo .
30: Apan kon ang Ginoo maghimo ug katingalahang buhat ug moliki ang yuta ug lamyon sila ug ang tanan nga ilaha ug matambog silang buhi ngadto sa kalibotan sa mga patay, masayod kamo nga kining mga tawhana misukol sa Ginoo .
31: Sa pagkatapos gayod niyag sulti niini, miliki ang yuta nga gibarogan ni Datan ug ni Abiram
32: ug naabli ang yuta ug gilamoy sila lakip ang ilang mga banay ug ang mga tawo nga sakop ni Korah ug ang tanan nilang kabtangan.
33: Miadto silang buhi sa kalibotan sa mga patay. Ug unya mitak-om ang yuta ug nangahanaw sila.
34: Sa pagsinggit nila, ang mga Israelita nga didto sa duol nanagan ngadto sa layo ug miingon, Tingalig lamyon usab kita sa yuta!
35: Ug mikunsad ang kalayo gikan sa Ginoo ug gisunog ang 250 ka tawo nga naghalad ug insenso.
36: Unya ang Ginoo miingon kang Moises,
37: Sultihi si Eleazar, ang anak ni Aaron nga pari sa pagkuha sa mga butanganag insenso sa nangasunog nga mga tawo, unya katagkataga ang kalayo.
38: Nabalaan ang mga butanganag insenso diha sa paghalad niini sa mga nakasala nga nangamatay ngadto sa altar sa Ginoo . Busa ipasalsal kini ug himoang tabon sa halaran. Kay gihalad kini atubangan sa Ginoo busa balaan kini. Mahimo kining pasidaan alang sa katawhan sa Israel.
39: Busa gikuha ni Eleazar nga pari ang mga bronsing butanganag insenso nga gihalad niadtong nangasunog ug gisalsal kini ingon nga tabon sa halaran.
40: Nahimo kining usa ka pasidaan sa katawhan sa Israel aron walay bisan kinsa nga dili pari nga dili kaliwat ni Aaron ang moduol sa atubangan sa Ginoo aron pagsunog ug insenso. Kon moduol man mahisama siya kang Korah ug mga kauban. Kining tanan gihimo ni Eleazar sumala sa giingon sa Ginoo pinaagi ni Moises.
41: Apan sa pagkaugma ang tibuok katawhan sa Israel nagbagulbol batok kang Moises ug kang Aaron. Sila miingon, Gipamatay ninyo ang katawhan sa Ginoo .
42: Samtang nagsabotsabot ang katawhan batok kang Moises ug kang Aaron, ang katawhan miatubang sa Tolda nga Tagboanan. Nakita nila nga naputos kini sa panganod ug mitungha ang himaya sa Ginoo .
43: Si Moises ug si Aaron miadto sa pultahan sa Tolda nga Tagboanan
44: ug ang Ginoo miingon kang Moises,
45: Palayo niining katawhan kay hutdon ko silag pamatay.
: Apan nanghapa sila
46: ug giingnan ni Moises si Aaron, Kuhaa ang imong sudlanag insenso ug butangi kinig kalayo gikan sa halaran ug butangi usab ug insenso. Dad-a kini pagdali ngadto sa katawhan ug paghimog seremonyas sa pagpapas sa sala alang kanila kay nasuko ang Ginoo ug nagsugod na ang kamatay.
47: Busa gidala kini ni Aaron sumala sa giingon ni Moises ug midagan siya ngadto sa katawhan. Nagbutang siyag insenso ug naghimog seremonyas alang sa pagpapas sa sala sa katawhan.
48: Ug mitindog siya sa tungatunga sa mga patay ug sa mga buhi ug mihunong ang kamatay.
49: Apan may namatay gayong 14,700 walay labot niadtong namatay kauban ni Korah.
50: Sa dihang mihunong na ang kamatay mibalik si Aaron ngadto kang Moises didto sa pultahan sa Tolda nga Tagboanan.