1: Nangulo ang Dios sa konseho sa langit;
: sa tigom sa mga dios ang iyang hukom maoy matuman
2: Hunonga na ang inyong dili matarong nga paghukom
: ug pagdapig sa mga daotan!
3: Labani ang katungod sa mga kabos ug sa mga ilo;
: hatagig hustisya ang mga kabos ug dinaugdaog.
4: Luwasa ang mga kabos ug ang mga timawa;
: luwasa sila gikan sa gahom sa mga tawong daotan!
5: Wala kamoy alamag!
: Wala kamoy salabotan!
: Nagpuyo kamo sa kangitngit
: ug ang sukaranan sa kalibotan natay-og.
6: Giingnan ko kamo nga mga dios kamo;
: nga kamong tanan mga anak sa Labing Halangdon.
7: Apan mangamatay kamo sama sa mga tawo;
: ang inyong kinabuhi matapos sama sa tanang pangulo.
8: Sigi na, O Dios, hukmi ang kalibotan,
: kay imo man ang tanang kanasoran.