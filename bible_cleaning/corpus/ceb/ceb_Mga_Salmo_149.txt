1: Dayga ang Ginoo !
: Pag-awit kamog bag-ong awit ngadto sa Ginoo ;
: dayga siya diha sa tigom sa iyang katawhan nga nagtuman kaniya!
2: Pagmaya, Israel, tungod sa imong Magbubuhat;
: paglipay, katawhan sa Sion, tungod sa imong hari!
3: Dayga ang iyang ngalan uban sa pagsayaw;
: tugtoga ang mga tambor ug ang mga alpa alang sa pagdayeg kaniya.
4: May kalipay ang Ginoo diha sa iyang katawhan;
: gihatagan niyag kadaogan ang mga linupigan.
5: Angay nga maglipay ang katawhan sa Dios tungod sa ilang kadaogan;
: paawita sila nga malipayon sa tibuok gabii.
6: Pasinggita sila samtang magdayeg sa Dios,
: binakyaw ang mahait nilang espada
7: aron pagpanimalos sa kanasoran
: ug sa pagsilot sa mga katawhan,
8: ingon man sa paggapos sa ilang mga hari
: ug mga pangulo pinaagi sa kadenang puthaw,
9: ug sa pagsilot sa kanasoran sumala sa gisugo sa Dios.
: Kini ang kadaogan sa katawhan sa Dios!
: Dayga ang Ginoo !