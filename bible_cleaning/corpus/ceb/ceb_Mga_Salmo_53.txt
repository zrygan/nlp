1: Ang mga buangbuang nag-ingon sa ilang kaugalingon,
: Walay Dios.
: Daotan silang tanan;
: grabi ka ngil-ad ang buhat nila
: ug wala gayoy nagbuhat ug matarong.
2: Didto sa langit ang Dios nagtan-aw sa mga tawo
: aron pagsusi kon aduna bay nagmaalamon
: ug nagsimba kaniya.
3: Apan namiya silang tanan;
: pulos sila daotan;
: walay bisag usa kanila nga nagbuhat ug maayo.
4: Nangutana ang Dios, Wala bay alamag kining mga nagbuhat ug daotan?
: Nabuhi sila pinaagi sa pagtulis sa akong katawhan
: ug wala gayod sila mag-ampo kanako.
5: Apan malisang sila pag-ayo,
: kalisang nga wala nila masinati sukad masukad,
: kay katagon sa Dios ang mga bukog sa mga kaaway sa iyang katawhan.
: Gisalikway sila sa Dios
: busa buntogon sila sa Israel sa hingpit.
6: Hinaot unta nga gikan sa Sion modangat sa Israel ang kadaogan.
: Sa dihang pauswagon na usab sa Dios ang katawhan sa Israel,
: magmalipayon na usab sila pag-ayo.