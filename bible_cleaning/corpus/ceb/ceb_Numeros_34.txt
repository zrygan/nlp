1: Miingon ang Ginoo kang Moises,
2: Sultihi ang katawhan sa Israel: Inigsulod ninyo sa Canaan, ang yuta nga akong gihatag kaninyo,
3: ang inyong utlanan dapit sa habagatan sa tampi sa Edomea mao ang kamingawan sa Zin sukad sa dagat nga ginganlag Patayng Dagat dapit sa sidlakan.
4: Moliko kini paingon sa habagatan ngadto sa bakilid sa Akrabim ug molatas sa Zin ug mosangko kini sa habagatang bahin sa Cades Barnea. Unya magpadayon kini ngadto sa Hasar-Adar hangtod sa Asmon
5: ug gikan sa Asmon mopaingon kini sa Sapa sa Ehipto ug mosangko sa Dakong Dagat.
6: Sa kasadpan, ang utlanan mao ang Dakong Dagat ug ang mga kabaybayonan niini.
7: Sa amihanan ang utlanan magsukad sa Dakong Dagat ngadto sa Bukid sa Hor.
8: Gikan didto mopaingon kini duol sa Hamat ug mosangko kini sa Zedad.
9: Unya mopadayon kini sa Seprona ug mosangko sa Hasar-Enan.
10: Sa sidlakan, magsukad ang inyong utlanan sa Haser-Enan hangtod sa Sefam.
11: Unya molahos kini ngadto sa Ribla dapit sa sidlakang bahin sa Ain ug molahos pa gayod ngadto sa utlanan sa Lanaw sa Galilea dapit gihapon sa sidlakan.
12: Unya molahos kini ngadto sa Jordan ug mosangko sa Patayng Dagat. Mao kini ang inyong yuta ug ang mga utlanan niini.
13: Busa giingnan ni Moises ang katawhan sa Israel, Mao kining yutaa nga inyong panag-iyahon pinaagi sa ripa kay nagbuot ang Ginoo nga ihatag kini ngadto sa siyam ug tunga ka banay.
14: Nabahinan na ang matag panimalay sa banay ni Ruben ug sa banay ni Gad ingon man ang katungang banay ni Manases.
15: Kining duha ka banay ug tunga nakadawat na sa ilang bahin sa tabok sa Jordan atbang sa Jerico dapit sa sidlakan.
16: Giingnan sa Ginoo si Moises,
17: Mao kining mga tawhana ang mobahinbahin kaninyo sa yuta: si Eleazar nga pari ug si Josue nga anak ni Nun.
18: Pagkuhag usa ka pangulo sa matag banay aron maoy magbahinbahin sa yuta.
1928: Mao kini ang mga tawo nga gipili sa Ginoo
: ni Juda
: Caleb nga anak ni Jefone
: ni Simeon
: Shemuel nga anak ni Amihud
: ni Benjamin
: Elidad nga anak ni Ceslon
: ni Dan
: Boci nga anak ni Jogli
: ni Manases
: Haniel nga anak ni Efod
: ni Efraim
: Kemuel nga anak ni Seftan
: ni Zabulon
: Elisafan nga anak ni Parnac
: ni Isacar
: Paltiel nga anak ni Asan
: ni Aser
: Ahihud nga anak ni Selomi
: ni Neftali
: Padahel nga anak ni Amihud
29: Mao kini sila ang gisugo sa Ginoo sa pagbahinbahin sa yuta sa Canaan ngadto sa katawhan sa Israel.