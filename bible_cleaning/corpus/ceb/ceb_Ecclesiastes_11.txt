1: Ipamatigayon ang imong salapi
: ngadto sa gawas aron makaganansiya ka.
2: Ipamatigayon kini sa daghang dapit
: kay dili mo man matagna
: ang daotan nga mahitabo kanimo dinhi niining kalibotana.
3: Moulan kon baga na kaayo ang dag-om.
: Asa gani matumba ang kahoy
: adto kini magpabilin.
4: Paaboton mo gani ang hustong panahon,
: dili ka gayod makapugas ug wala kay maani.
5: Ang Dios maoy nagbuhat sa tanang butang,
: ug dili mo matugkad ang gibuhat niya,
: sama nga dili mo matugkad ang pagturok sa kinabuhi
: sulod sa tagoangkan sa usa ka babaye.
6: Pananom sa buntag ug sa hapon,
: kay dili mo man masiguro hain sa imong gipugas ang motubo
: kini ba o kana o sila bang tanan.
7: Maayo ang pagpahimulos sa kahayag sa adlaw.
8: Pasalamati ang Dios
: sa matag tuig sa imong kinabuhi.
: Bisag unsa kataas ang imong kinabuhi,
: timan-i nga mas taas ang panahon nga adto ka sa lubnganan
: ug wala ka didtoy mapaabot.
9: Mga batan-on,
: pahimusli ang inyong pagkabatan-on.
: Paglipay samtang batan-on pa kamo.
: Buhata ang gusto ninyo,
: ug hinaot nga maangkon ninyo ang inyong gipangandoy.
: Apan timan-i nga hukman kamo sa Dios sa inyong pagabuhaton.
10: Ayaw itugot ang bisag unsa nga makapaguol o makasamad sa inyong balatian,
: kay dili kamo magpabiling batan-on sa dugayng panahon.