1: Gamhanan ang Ginoo ug angay nga daygon pag-ayo
: didto sa siyudad sa atong Dios, sa iyang bukid nga balaan.
2: Ang Sion, ang bukid sa Dios, habog ug matahom.
: Ang siyudad sa gamhanang hari
: naghatag ug kalipay sa tibuok kalibotan.
3: Gipakita sa Dios nga diha kaniya may kasigurohan
: sulod sa mga kota sa siyudad.
4: Nagtigom ang mga hari
: ug misulong sa Bukid sa Sion.
5: Apan sa ilang pagkakita niini,
: nahibulong sila ug nanagan tungod sa ilang kahadlok.
6: Didto giabot silag kalisang ug kasakit
: sama sa babayeng nagbati,
7: sama sa mga sakayan sa Tarsis nga gikusokuso sa makusog nga unos.
8: Nakabalita kita niining mga butanga,
: ug karon nakita na gayod nato kini
: sa siyudad sa atong Dios nga Ginoo , ang Labing Gamhanan.
: Panalipdan niya ang siyudad hangtod sa kahangtoran.
9: Sulod sa imong Templo, O Dios,
: namalandong kami sa gugma mo nga walay paglubad.
10: Gidayeg ka sa katawhan sa tanang dapit,
: ug ang imong kabantog milukop sa tibuok kalibotan.
: Naghari ka uban sa hustisya;
11: busa himoang malipayon ang katawhan sa Sion!
: Matarong ang imong mga hukom
: busa himoang malipayon ang mga siyudad sa Juda!
12: O katawhan sa Dios, libota ang Sion
: ug ipha ang mga tore niini;
13: tan-awa ang mga paril ug susiha ang mga kota niini
: aron suginlan mo ang sunod nga kaliwatan,
14: Kining maong Dios mao ang atong Dios hangtod sa kahangtoran,
: ug giyahan kita niya sa tanang panahon.