1: O Ginoo , Dios ka nga mosilot gayod;
: ipakita na ang imong kasuko!
2: Ikaw nga maghuhukom sa tanang tawo,
: lihok na ug siloti ang mga mapahitas-on sa angay kanila!
3: Hangtod kanus-a ba maghudyaka ang mga daotan?
: Hangtod kanus-a ba, O Ginoo ?
4: Hangtod kanus-a magmapahitas-on ang mga makasasala
: ug manghambog sa ilang mga kasal-anan?
5: Gilaglag ug gidaugdaog nila
: ang imong katawhan, O Ginoo .
6: Gipatay nila ang mga biyuda ug ang mga ilo,
: ingon man ang mga langyaw nga nagpuyo sa among yuta.
7: Miingon sila, Ang Ginoo wala makakita kanato;
: wala masayod ang Dios sa Israel!
8: Pagkabuang ninyong mga tawhana mo!
: Kanus-a pa kaha kamo makasabot?
9: Ang Dios maoy naghimo sa atong dalunggandili ba diay siya makabati?
: Siyay nagbuhat sa atong matadili ba diay siya makakita?
10: Siyay nagbadlong sa mga nasoddili ba diay siya mosilot kanila?
: Siya ang magtutudlo sa tanang tawowala ba diay siyay kahibalo?
11: Nasayod ang Ginoo sa ilang gihunahuna;
: nasayod siya sa pagkawalay hinungdan sa ilang mga katarongan.
12: O Ginoo , bulahan ang tawo nga imong gitudloan,
: ang tawo nga imong gitudloan sa imong balaod.
13: Gipapahulay mo siya sa mga adlaw sa kasamok
: hangtod nga ikalubong ang mga daotan.
14: Dili biyaan sa Ginoo ang iyang katawhan;
: dili niya pasagdan ang mga iyaha.
15: Ang hustisya makaplagan pag-usab diha sa mga hukmanan
: ug mouyon niini ang tanang matarong.
16: Kinsay molaban kanako batok sa mga daotan?
: Kinsay modapig kanako batok sa mga makasasala?
17: Kon wala pa ako tabangi sa Ginoo ,
: dugay na unta akong nahiadto sa yuta sa kahilom.
18: Miingon ako, Nag-anam akog kahulog,
: apan gisapnay mo ako, Ginoo , sa gugma mong walay paglubad.
19: Kon mabalaka ug maguol ako,
: lipayon mo ako.
20: Wala kay kalabotan sa mga hiwing maghuhukom
: nga nagpatuo nga sila subay sa balaod apan dili diay.
21: Naglaraw sila batok sa mga matarong nga tawo
: ug gisilotan nila sa kamatayon ang mga walay sala.
22: Apan ang Ginoo manalipod kanako;
: ang akong Dios molaban kanako.
23: Silotan niya sila sa ilang pagkadaotan,
: ug laglagon sila tungod sa ilang mga sala;
: laglagon sila sa Ginoo nga atong Dios.