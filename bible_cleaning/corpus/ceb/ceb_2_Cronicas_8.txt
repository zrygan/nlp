1: Human sa 20 ka tuig nga pagtrabaho, nahuman ni Solomon pagtukod ang Templo sa Ginoo ug ang iyang palasyo.
2: Gitukod niya pag-usab ang mga siyudad nga gihatag kaniya ni Hiram, ang hari sa Tiro, ug iya kining gipapuy-an sa mga Israelita.
3: Unya gisulong ni Solomon ang kayutaan sa Hamat-Soba ug nailog niya kini.
4: Gilig-on niya ang Tadnor didto sa kamingawan ug ang tanang siyudad nga gihimo niyang tigomanan sa mga kabtangan didto sa Hamat.
5: Gilig-on usab niya ang Bet Horon sa Bukid ug ang Bet Horon sa Patagmga siyudad nga kinutaan ug may mga ganghaan nga gisirhag puthaw.
6: Gitukod usab niya ang Baalat ug uban pang siyudad nga tigomanan sa mga kabtangan, mga karwahi ug puy-anan sa mga sundalong nagkabayo. Gituman usab ni Solomon ang tanan nga iyang giplano nga tukoron didto sa Jerusalem, sa Lebanon ug sa tanang dapit nga sakop sa iyang gingharian.
7: Ang tanang nahibilin nga mga Hitihanon, mga Amorihanon, mga Perisihanon, Hibihanon ug ang mga Jebusihanon nga dili mga sakop sa banay sa Israel
8: wala pamatya sa mga Israelita apan gipugos ni Solomon sa pagpatrabaho hangtod karon.
9: Apan ang mga Israelita wala pugsa ni Solomon sa pagpatrabaho kondili gihimo niya silang mga sundalo, opisyal sa kasundalohan, tigmaneho sa mga karwahi ug mga kabalyero.
10: May 250 ka opisyal nga gitudlo si Solomon aron maoy magdumala sa katawhan.
11: Gidala ni Solomon ang iyang asawa nga anak sa hari sa Ehipto gikan sa Siyudad ni David ngadto sa palasyo nga iyang gibuhat alang sa iyang asawa kay matod niya, Dili maayo nga ang akong asawa adto magpuyo sa palasyo ni David nga hari sa Israel kay balaan ang dapit nga gibutangan sa Sudlanan sa Kasabotan sa Ginoo .
12: Unya gisunog niya ang mga halad didto sa halaran sa Ginoo atubangan sa Templo
13: sumala sa gikinahanglan matag adlaw. Naghalad siya sumala sa gisugo ni Moises sa mga Adlawng Igpapahulay, mga Kasaulogan sa Bag-ong Subang sa Bulan ug sa tulo ka tinuig nga kasauloganang Kasaulogan sa Pan nga Walay Patubo, ang Kasaulogan sa mga Pagpangani ug ang Kasaulogan sa mga Balongbalong.
14: Ug sumala sa gisugo kaniya sa iyang amahan nga si David, ang tawo nga pinili sa Dios, nagsugo siya nga bahinbahinon ang mga pari alang sa ilang mga buluhaton ingon man ang mga Levita nga motabang kanila sa pag-awit ug uban pang buluhaton sa Templo. Gibahinbahin usab niya ang mga tigbantay sa mga pultahan.
15: Gituman sa mga pari ug sa mga Levita ang gisugo ni David kanila mahitungod sa tipiganan sa mga kabtangan ug sa mga bahandi.
16: Sa maong paagi natapos gayod ang tanang buluhaton ni Solomon lakip ang Templo sa Ginoo . Gikan sa pagpahimutang sa sukaranan sa Templo sa Ginoo hangtod sa pagkatapos niini, ang tanang buluhaton nagmalampuson.
17: Unya miadto siya sa Esion-geber ug sa Elat nga duol sa baybayon sa Dagat sa Acaba sa nasod sa Edomea.
18: Si Hiram nagpadala kang Solomon ug mga barko ug mga sulugoon nga sinati sa dagat ug kini sila nangadto sa Ofir uban sa mga sulugoon ni Solomon ug gikuha nila didto ang 16 ka toniladang bulawan ug ila kining gidala ngadto kang Hari Solomon.