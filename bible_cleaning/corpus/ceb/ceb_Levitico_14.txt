1: Ang Ginoo miingon usab kang Moises,
2: Kini mao ang tulomanon bahin sa paghinlo sa usa ka sanlahon. Dad-on siya ngadto sa pari,
3: ug ang pari mogawas sa kampo aron sa paghiling kaniya. Kon makita sa pari nga naayo na ang iyang sanla,
4: magpakuha ang pari ug duha ka buhing langgam nga hinlo ug kahoy nga sidro ug pula nga higot ug isopo alang kaniya nga pagahinloan.
5: Unya ipapatay sa pari ang usa ka langgam diha sa sudlanan nga kulon ug may sulod nga tubig gikan sa tubod.
6: Unya kuhaon niya ang buhi nga langgam ug ang kahoy nga sidro ingon man ang pula nga higot ug ang isopo ug ituslob niya kini sa dugo sa langgam nga gipatay sa ibabaw sa tubig.
7: Ang dugo iyang iwisik sa makapito sa tawo nga pagahinloan sa sanla. Human niini, ipahibalo niya nga ang tawo hinlo na ug iyang buhian ang langgam nga buhi.
8: Labhan sa tawo ang iyang sapot ug kiskison ang tanan niyang buhok ug maligo siya. Niini mahinlo na siya. Unya makasulod na siya sa kampo apan magapabilin siya sa gawas sa iyang tolda sulod sa pito ka adlaw.
9: Sa ikapitong adlaw iyang kiskisan pag-usab ang tanan niyang buhok ingon man ang iyang bungot ug ang iyang kilayang tanan gayod niyang balhibo. Unya labhan niya ang iyang bisti ug maligo siya ug mahinlo siya.
10: Sa ikawalong adlaw magkuha siya ug duha ka laki ug usa ka baye nga nating karnero nga usa ka tuig ang kagulangon ug walay tatsa. Magkuha usab siyag halad nga pagkaon nga tulo ka kilo nga harina nga minasag lana mga ikatulong bahin sa usa ka litro nga lana.
11: Kining tanan, lakip ang tawo nga iyang gihinloan, ibutang sa pari sa atubangan sa Ginoo sa pultahan sa Tolda nga Tagboanan.
12: Unya kuhaon sa pari ang usa ka laking karnero ug ihalad niya kini uban sa mga ikatulong bahin sa usa ka litro nga lana ingon nga halad alang sa paglapas ug ihalad usab niya kini ingon nga halad nga binayaw ngadto sa Ginoo alang sa pari.
13: Ang nating karnero ihawon niya sa ihawanan sa halad tungod sa sala ug sa halad nga sunogon didto sa dapit nga balaan kay ang halad tungod sa paglapas, sama sa halad tungod sa sala, iya man sa pari; kini balaan kaayo.
14: Unya ang pari magkuha ug dugo sa halad alang sa paglapas ug ihidhid niya kini sa tumoy sa tuong dalunggan ug sa kumagko sa tuong kamot ug sa kumagko sa tuong tiil sa tawo nga gihinloan.
15: Magkuha usab ang pari ug lana gikan sa botilya ug ibubo niya kini sa wala niyang palad
16: ug ang tuo niyang tudlo ituslob niya sa lana nga diha sa wala niyang palad. Pinaagi sa iyang tudlo, iya kining iwisik sa makapito atubangan sa Ginoo .
17: Unya hidhiran niya sa lana nga nasalin diha sa iyang palad ang tumoy sa tuong dalunggan ug ang kumagko sa tuong kamot ingon man ang kumagko sa tuong tiil sa tawo nga gihinloanibabaw sa dugo sa halad alang sa paglapas.
18: Ang tanang nasalin nga lana diha sa kamot sa pari ipahid niya sa ulo sa tawo nga gihinloan. Unya ang pari magahimo sa seremonyas sa pagpapas sa sala alang kaniya sa atubangan sa Ginoo .
19: Ihalad sa pari ang halad tungod sa sala aron sa pagpapas sa sala sa tawo nga gihinloan sa iyang kahugaw. Human niini, ihawon niya ang halad nga sunogonon
20: ug ihalad niya kini sa halaran lakip ang halad nga uhay. Sa ingon niini nga paagi ang pari maghimo sa seremonyas sa pagpapas sa sala alang kaniya ug mahinlo siya.
21: Apan kon siya kabos ug dili makahimo sa paghatag sa maong gidaghanon, magkuha lamang siya ug usa ka nating karnero nga laki aron gamiton nga halad alang sa paglapas ug ibayaw kini aron sa pagtabon sa iyang sala. Magkuha usab siya ug usa ka kilo sa labing maayong harina nga minasag lana aron gamiton nga halad nga pagkaon ug mga ikatulong bahin sa usa ka litro nga lana.
22: Magkuha usab siyag duha ka tukmo o duha ka kuyabog nga salampati sumala sa iyang maabot paghatag: ang usa gamiton nga halad tungod sa sala ug ang usa halad nga sunogon.
23: Sa ikawalong adlaw dad-on niya kining tanan ngadto sa pari alang sa paghinlo kaniya, didto sa pultahan sa Tolda nga Tagboanan sa atubangan sa Ginoo .
24: Ug kuhaon sa pari ang nating karnero nga halad alang sa paglapas ug ang usa ka botilyang lana ug iya kining ibayaw ingon nga halad nga binayaw sa atubangan sa Ginoo .
25: Unya ihawon niya ang nating karnero nga halad alang sa paglapas ug magkuha siya ug dugo niini ug ihidhid niya ang dugo sa tumoy sa tuong dalunggan ug sa kumagko sa tuong kamot ingon man sa kumagko sa tuong tiil sa tawo nga gihinloan.
26: Unya magbubo ang pari ug lana sa wala niyang palad,
27: ug pinaagi sa tuo niyang tudlo iwisik niya sa makapito ang lana nga diha sa wala niyang kamot sa atubangan sa Ginoo .
28: Hidhiran niyag lana nga diha sa iyang palad ang tumoy sa tuong dalunggan ug ang kumagko sa tuong kamot ingon man ang kumagko sa tuong tiil sa tawo nga gihinloan, sa dapit diin gibutang ang dugo sa halad alang sa paglapas.
29: Ang tanang masalin nga lana sa iyang palad ipahid niya sa ulo sa tawo nga gihinloan aron pagpapas sa iyang sala atubangan sa Ginoo .
30: Ug maghalad ang tawo ug duha ka tukmo o duha ka kuyabog nga salampati sumala sa iyang maabot
31: ang usa gamiton nga halad tungod sa sala ug ang usa halad nga sunogon uban sa halad nga uhay. Ug ang pari maghimo sa seremonyas sa pagpapas sa sala alang sa tawo nga gihinloan sa atubangan sa Ginoo .
32: Mao kini ang tulomanon sa tawo nga nasakit ug sanla nga walay igong ikahatag alang sa paghinlo kaniya.
33: Ang Ginoo miingon kang Moises ug kang Aaron,
34: Kon mahiabot na kamo sa yuta sa Canaan nga akong ihatag kaninyo ug kon butangan kog agup-op ang usa ka balay niadtong yutaa,
35: ang tag-iya sa maong balay moduol ug mosugilon sa pari mahitungod sa agup-op diha sa iyang balay.
36: Unya ang pari magsugo nga manggawas sa balay ang namuyo niini una pa siya mosulod aron sa pagsusi sa sakit aron ang tanan nga anaa sa sulod sa balay dili maisip nga hugaw. Anha na ang pari mosulod sa balay aron sa pagsusi niini kon nakapanggawas na ang mga tagbalay.
37: Unya iyang susihon ang agup-op ug kon iyang makita nga diha sa bungbong sa balay may pagkalunhaw o pagkapula nga puntikpuntik ug nga kini mikutkot sa bungbong,
38: ang pari mogawas ug sirhan niya ang pultahan niini ug ang pultahan magpabiling sirado sulod sa pito ka adlaw.
39: Sa ikapitong adlaw mobalik siya aron pagsusi niini ug kon ang mga agup-op mikaylap sa ubang dapit sa bungbong,
40: ipakuha sa pari ang mga bato nga gitaptan sa agup-op ug ipalabay kini ngadto sa mahugaw nga dapit sa gawas sa siyudad.
41: Ug pakiskisan niya ang sulod sa tibuok balay ug ang kiniskis isalibay nila ngadto sa mahugaw nga dapit sa gawas sa siyudad.
42: Unya magkuha sila ug laing mga bato ug ihulip nila kini sa dapit nga gikuhaan sa daang mga bato. Magkuha usab silag apog ug ipuli nila kini sa nakiskis sa balay.
43: Kon ang agup-op motungha pag-usab human kuhaa ang mga bato ug kiskisi ang balay ug human kini butangi ug bag-ong apog,
44: adtoon ug susihon na usab kini sa pari. Kon iyang makita nga ang agup-op mikaylap sa balay, agup-op kini nga kuyaw kaayo ug hugaw ang maong balay.
45: Busa gub-on kini ug ang mga bato niini, ang mga kahoy ug ang tanang mga apog, dad-on ngadto sa usa ka hugaw nga dapit sa gawas sa siyudad.
46: Ang mosulod sa maong balay samtang gidili pa ang pagsulod niini mahugaw hangtod sa hapon
47: ug kinahanglan labhan ang bisti sa tawo nga natulog sa maong balay ingon man ang nagkaon diha sa sulod niini.
48: Apan kon inigsusi sa pari niini makita niya nga ang agup-op wala mokaylap human kabutangi ug bag-ong apog ang balay, ang pari magpahibalo nga dili kini hugaw kay ang agup-op nahanaw na man.
49: Ug aron sa pagputli sa balay, ang pari magkuha ug duha ka langgam nga gagmay ug kahoy nga sidro. Magkuha usab siya ug higot nga pula ug isopo.
50: Unya ihawon niya ang usa ka langgam diha sa sudlanan nga kulon ug may sulod nga tubig nga gikan sa tubod.
51: Unya kuhaon niya ang kahoy nga sidro ingon man ang isopo ug ang tanod nga pula ug uban sa langgam nga buhi ituslob niya kini sa dugo sa langgam nga giihaw ug sa tubig unya wisikan niya ang balay sa makapito.
52: Sa ingon niini nga paagi hinloan niya ang balay pinaagi sa dugo sa langgam, sa tubig, sa langgam nga buhi ug sa kahoyng sidro ingon man sa isopo ug sa higot nga pula.
53: Unya ang langgam nga buhi iyang buhian sa gawas sa siyudad. Sa ingon niini nga paagi mahinloan niya ang balay.
54: Mao kini ang tulomanon mahitungod sa sakit nga sanla
5556: sa mga nuka, sa mga hubag o butoy ug bahin sa agup-op nga anaa sa mga bisti o mga balay.
57: Kining mga balaora maoy magpaila unsang butanga ang hinlo ug unsang butanga ang hugaw.