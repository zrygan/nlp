1: Upat ang anak ni Isacar nga mao sila si Tola, si Pua, si Jasub ug si Shimron.
2: Ang mga anak ni Tola mao sila si Uzi, si Rafaias, si Jeriel, si Jamai, si Ibsam ug si Shemuel. Kini sila ang mga pangulo sa mga kaliwat ni Tola ug maisog sila nga manggugubat. Sa panahon ni David mikabat silag 22,600.
3: Si Uzi may anak nga si Israhias ug si Israhias may upat ka anak nga pulos mga pangulo: si Michael, si Obadias, si Joel ug si Issias.
4: Uban kanila mao ang mga kaliwat nga 36,000 ka sakop sa kasundalohan nga andam sa gubat kay daghan silag mga asawa ug mga anak.
5: Ang ilang mga paryenti nga sakop sa banay ni Isacar miabot ug 87,000 ka batid nga manggugubat ug gilista sumala sa ilang kagikan.
6: Tulo ang anak ni Benjamin nga mao sila si Bela, si Becor ug si Jadiel.
7: Si Bela may lima ka anak nga mao sila si Esbon, si Uzi, si Uziel, si Jerimot ug si Iri. Mga pangulo sila sa ilang banay ug batid nga mga manggugubat. Ang ilang mga kaliwat miabot ug 22,034 ka buok.
8: Mao kini ang mga anak ni Becor: si Samira, si Joas, si Eliezer, si Elioenai, si Omri, si Jeremot, si Abias, si Anatot ug si Alemet.
9: Mga pangulo sila sa ilang banay ug batid nga mga manggugubat. Mga 20,200 silang tanan.
10: Si Jadiel may anak nga si Bilhan. Si Bilhan may mga anak nga si Jeus, si Benjamin, si Ehud, si Kenaana, si Zetan, si Tarsis ug si Ahisahar.
11: Sila ang nahimong pangulo sa ilang mga banay ug ang mga kaliwat ni Jadiel mikabat ug 17,200 ka batid nga manggugubat nga andam kanunay alang sa gubat.
12: Si Shuppim ug si Huppim maoy mga anak ni Ir ug si Husim anak ni Aher.
13: Si Neftali may mga anak kang Bilha: si Jasiel, si Guni, si Jeser ug si Shallum.
14: Si Manases may mga anak sa iyang puyopuyo nga taga-Aramea nga mao sila si Esriel ug si Maquir nga amahan ni Gilead.
15: Si Maquir mikuha ug pangasaw-onon alang kang Huppim ug kang Shuppim. May duha ka babayeng igsoon si Maquir nga sila si Maaca ug si Selofehad. Si Selofehad may mga anak nga babaye.
16: Si Maaca nga asawa ni Maquir nanganak kang Peresh ug kang Sheresh. Si Sheresh may duha ka anak nga si Ulam ug si Rakem.
17: Si Ulam may anak nga si Bedan. Mao kini sila ang mga anak ni Gilead nga anak ni Maquir nga anak ni Manases.
18: Ang babayeng igsoon ni Maquir nga si Hammolecheth nanganak kang Isod, Abieser ug kang Mala.
19: Si Semida may mga anak nga si Ahian, si Siquem, si Leci ug si Aniam.
20: Ang mga kaliwat ni Efraim mao sila si Sutala, si Bared nga anak ni Sutala, si Tahat nga anak ni Bared, si Eliada nga anak ni Tahat ug lain pa gayong Tahat nga anak ni Eliada,
21: si Zabad nga anak ni Tahat, si Sutala nga anak ni Zabad. Si Ezer ug si Eliada nga laing mga anak ni Efraim gipatay sa taga-Gat nga ila untang kawatag mga baka.
22: Tungod sa ilang kamatayon nagbangotan ang ilang amahan nga si Efraim sulod sa daghang mga adlaw ug giduaw siya sa iyang mga igsoon aron mohupay sa iyang kaguol.
23: Unya nakighilawas siya sa iyang asawa. Mimabdos ang iyang asawa ug nanganak ug batang lalaki. Iyang ginganlag Berias ang bata tungod sa daotan nga nahitabo sa iyang banay.
24: Ang iyang anak nga babaye nga si Sheerah maoy nagtukod sa Bet Horon nga atua sa bungtod ug sa Bet Horon nga atua sa patag. Siya usab ang nagtukod sa Uzensheera.
25: Si Efraim may laing anak nga si Rafa. Si Rafa maoy amahan ni Resef. Si Resef maoy amahan ni Telah. Si Telah maoy amahan ni Tahan.
26: Si Tahan maoy amahan ni Ladan. Si Ladan maoy amahan ni Amihud. Si Amihud maoy amahan ni Elisama
27: nga amahan ni Nun nga amahan ni Josue.
28: Ang mga yuta nga ilang gipuy-an ug gipanag-iya mao ang Betel ug ang kalungsoran niini. Dapit sa sidlakan ila ang Naaran ug sa dapit sa kasadpan ila ang Geser, Siquem ug Ayyah lakip ang mga kalungsoran nga mga sakop niining mga dapita.
29: Didto usab dapit sa yuta sa banay ni Manases, ila ang Betsan, Tanac, Megido ug Dor lakip ang kalungsoran nga sakop niining mga dapita.
: Niining mga dapita nagpuyo ang mga kaliwat ni Jose nga anak ni Jacob.
30: Ang mosunod mao ang mga anak ni Aser: si Imna, si Ishvah, si Ishvi, si Berias ug ang babaye nilang igsoon nga si Serah.
31: Si Berias may mga anak nga si Heber ug si Melquiel nga amahan ni Barsahit.
32: Si Heber maoy amahan ni Japhlet, ni Somer, ni Hotham ug sa babaye nilang igsoon nga si Shua.
33: Si Japhlet may anak nga mao sila si Pasac, si Bimhal ug si Asbat.
34: Si Somer nga igsoon ni Japhlet may mga anak usab nga si Roaga, si Jehuba ug si Aram.
35: Ang mga anak ni Hotham nga iyang igsoon mao sila si Sofa, si Imna, si Celes ug si Amal.
36: Si Sofa may mga anak nga si Sue, si Harnaper, si Sual, si Beri, si Imra
37: si Bezer, si Hod, si Sama, si Shilsha, si Itran ug si Beera.
38: Si Jeter may mga anak nga si Jefone, si Pispa ug si Ara.
39: Si Ulla may tulo ka anak: si Ara, si Haniel ug si Resia.
40: Kini silang tanan mga pangulo sa matag banay nila. Mga pinili ug batid silang manggugubat ug inila sa katilingban. Gilista sila sumala sa banay diin sila mahisakop ug 26,000 silang tanan.