1: Tubagon ka unta sa Ginoo sa panahon sa kalisdanan!
: Panalipdan ka unta sa Dios ni Jacob!
2: Padad-an ka unta niyag tabang gikan sa iyang Templo
: ug buligan ka niya gikan sa Bukid sa Sion!
3: Dawaton unta niya
: ang tanan mong mga halad
: ug kahimut-an niya
: ang tanan mong halad nga sinunog.
4: Hatagan ka unta niya sa imong gitinguha
: ug palamposon niya ang tanan nimong laraw.
5: Unya mosinggit kita sa kalipay
: tungod sa imong pagdaog
: ug saulogon nato ang imong kadaogan
: pinaagi sa pagdayeg sa atong Dios.
: Tubagon unta sa Ginoo
: ang tanan mong mga hangyo!
6: Karon nasayod na ako
: nga tabangan gayod sa Ginoo ang iyang piniling hari;
: tubagon niya siya didto sa balaan niyang langit
: ug pinaagi sa iyang dakong gahom,
: hatagan niyag dagkong kadaogan.
7: Ang gisaligan sa uban mao ang ilang mga karwahi
: ug ang uban ang ilang mga kabayo,
: apan ang atong gisaligan
: mao ang gahom sa Ginoo nga atong Dios!
8: Mangaluya ug mangapukan sila,
: apan mobarog kita nga lig-on!
9: Hatagig kadaogan ang hari, O Ginoo ;
: ug tubaga kami inigsangpit namo.