1: Ang tanang Israelita gilista sumala sa banay diin sila mahisakop ug kini nahisulat sa Basahon sa mga Hari sa Israel.
: Ang katawhan sa Juda gibihag ngadto sa Babilonia tungod sa ilang pagpakasala.
2: Ang nahibalik pag-una sa ilang pinuy-anan sa ilang siyudad mao ang mga Israelita, ang mga pari, mga Levita ug ang mga nag-alagad sa Templo.
3: Pipila sa mga sakop sa banay ni Juda, ni Benjamin, ni Efraim ug ni Manases didto nagpuyo sa Jerusalem.
46: May 690 ka pamilya sa banay ni Juda nga mipuyo sa Jerusalem.
: Si Utai nga anak ni Amihud ug apo ni Omri maoy pangulo sa mga kaliwat sa anak ni Juda nga si Perez. Ang ubang katigulangan nila mao si Imri ug si Bani.
: Sa kaliwat sa anak ni Juda nga si Siloni, si Asaias nga kamagulangan maoy pangulo sa banay.
78: Ang mga sakop sa banay ni Benjamin nga mipuyo sa Jerusalem mao ang mosunod
: Sallu, anak ni Mesullam nga anak ni Hodavias nga anak ni Hassenuah
: Ibneias, anak ni Jeroham
: Ela, anak ni Uzi nga anak ni Micri
: Mesullam, anak ni Safatias nga anak ni Reuel nga anak ni Ibnias.
9: May 956 ka pamilya niining banaya nga mipuyo didto. Ang tanan nga gihinganlan mao ang mga pangulo sa pamilya.
1012: Ang mga pari nga namuyo sa Jerusalem mao ang mosunod
: Jedaias, Joiarib, Jaquin
: Azarias nga anak ni Hilkias nga mao ang pangulong opisyal sa
: Templo nga kaliwat ni Mesullam, Sadok, Meraiot ug Ahitub.
: Adaias nga anak ni Jeroham nga kaliwat ni Pasur ug Melquias
: Mahasai nga anak ni Adiel nga kaliwat ni Jesra, Mesullam, Meselamit ug Emer.
13: Ang mga pari nga pangulo sa mga pamilya mikabat ug 1,760. May katakos sila alang sa buluhaton diha sa Templo sa Dios.
14: Sa mga Levita, ang mga namuyo sa Jerusalem mao sila si Semaias nga anak ni Hassub nga anak ni Asricam nga anak ni Hasabias nga kaliwat ni Merari.
15: Kauban niya si Bacbacar, si Heres, si Galal, si Matanias, si Mica nga anak ni Secri, anak ni Asaf,
16: ug si Obadias nga anak ni Semaias nga anak ni Galal nga anak ni Jeduton ug si Baraquias nga anak ni Asa nga anak ni Elcana. Didto sila nagpuyo sa mga balangay sa mga kaliwat ni Netofa.
17: Ang mga magbalantay sa Templo nga namuyo sa Jerusalem mao sila si Shallum, si Acub, si Talmon, si Ahiman ug ang ilang mga kadugo. Si Shallum maoy pangulo.
18: Nagbantay sila sa Ganghaan sa Hari ang ganghaan dapit sa sidlakan. Ang nagbantay sa mga ganghaan sa kampo sa mga Levita mao ang mosunod
19: si Shallum nga anak ni Kore nga anak ni Abiasaf nga anak ni Korah ug ang mga kadugo sa iyang amahan. Ang mga kaliwat ni Korah maoy gitugyanan sa pagbantay sa ganghaan sa Tolda nga Tagboanan sama nga ang ilang katigulangan maoy nagbantay kaniadto sa ganghaan sa kampo sa Ginoo .
20: Si Pinehas nga anak ni Eleazar mao kaniadtoy nangulo kanila ug giubanan siya sa Ginoo .
21: Si Zacarias nga anak ni Meselamia maoy tigbantay sa pultahan sa Tolda nga Tagboanan.
22: Kini silang tanan nga natudlo ingon nga magbalantay sa pultahan sa Toldang Tagboanan mikabat ug 212. Gilista sila sumala sa banay ug sa mga balangay diin sila magpuyo. Si David ug si propeta Samuel maoy nagtudlo kanila alang sa maong mahinungdanong katungdanan.
23: Busa sila ug ang ilang mga anak maoy nagbantay sa mga pultahan sa Templo sa Ginoo .
24: Gipahimutang sila sa upat ka kilid: sa sidlakan, sa kasadpan, sa amihanan ug sa habagatan.
25: Ang ilang mga kadugo nga diha magpuyo sa ilang mga balangay kinahanglan nga mopuli kanila pagbantay kada pito ka adlaw.
26: Upat ka Levita nga pangulo sa mga magbalantay sa mga pultahan maoy gipabantay sa mga lawak ug sa mga bahandi nga diha sa Templo sa Dios.
27: Diha sila magkatulganan duol sa Templo sa Dios kay katungdanan man nila ang pagbantay ug pag-abli sa mga pultahan niini kada buntag.
28: Ang pipila kanila nga mga Levita maoy tig-atiman sa mga galamiton alang sa pagsimba kay ila mang katungdanan ang pag-ihap niini sa dili pa ug sa human kini gamita.
29: Ang uban kanila gitudlo nga tig-atiman sa mga kahimanan ug tanang sagradong butang sama sa harina, bino, lana, insenso ug mga pahumot.
30: Ug ang uban pa nga mga anak sa mga pari maoy tigsagol sa mga pahumot.
31: Si Matatias, usa ka Levita nga kamagulangang anak ni Shallum ug kaliwat ni Korah maoy gitugyanan sa paghimo sa nipis nga pan.
32: Pipila usab sa ilang mga paryenti nga kaliwat ni Kohat gitugyanan sa pag-andam sa pan nga gibutang sa sulod sa Templo matag Adlawng Igpapahulay.
33: Ang mga mag-aawit nga mga pangulo sa mga banay nga Levita didto papuy-a sa mga lawak sa templo ug wala silay laing buhat adlaw ug gabii gawas sa ilang buluhaton sa Templo.
34: Kini sila mga pangulo sa tagsatagsa nila ka banay nga didto magpuyo sa Jerusalem.
35: Didto sa Gibeon magpuyo si Jeiel, ang nagtukod sa maong siyudad, ug ang iyang asawa mao si Maaca.
36: Ang kamagulangan niyang anak mao si Abdon, unya gisundan ni Sur, ni Kis, ni Baal, ni Ner, ni Nadab,
37: ni Gedor, ni Ahio, ni Zacarias
38: ug ni Miklot nga amahan ni Simea. Didto usab sila nagpuyo sa Jerusalem tipon sa ilang mga kadugo.
39: Si Ner maoy amahan ni Kis ug si Kis maoy amahan ni Saul. Upat ka buok ang anak ni Saul: si Jonatan, Malkisua, Abinadab ug si Esbaal.
40: Si Jonatan may anak nga si Meribaal nga amahan ni Mica.
41: Si Mica may mga anak nga mao sila si Piton, si Melec, si Taraa ug si Ahaz.
42: Si Ahaz amahan ni Jara. Si Jara amahan ni Alemet, Asmavet ug Zimri nga amahan ni Mosa.
43: Si Mosa amahan ni Binea nga amahan ni Refaias nga amahan ni Eleasa nga amahan ni Asel.
44: May unom ka anak si Asel: si Asricam, si Bocheru, si Ismael, si Sarias, si Obadias ug si Hanan.