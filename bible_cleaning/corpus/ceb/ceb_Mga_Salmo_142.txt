1: Nagpakitabang ako sa Ginoo ;
: nangamuyo ako kaniya.
2: Gisumbong ko kaniya ang tanan kong mulo;
: gitug-anan ko siya sa tanan kong suliran.
3: Giubanan niya ako
: sa panahon nga mawad-an akog kadasig.
: Sa dalan nga akong gilaktan,
: ang akong mga kaaway nag-andam ug lit-ag alang kanako.
4: Milingi ako sa akong kiliran
: ug wala gayoy mitabang kanako;
: wala gayoy nanalipod ug nagtagad kanako.
5: O Ginoo , nagpakitabang ako kanimo;
: ikaw ang akong tigpanalipod;
: ikaw lamang ang akong gikinahanglan niining kinabuhia.
6: Dungga ang akong pagpakitabang
: kay wala na akoy paglaom.
: Luwasa ako gikan sa akong mga kaaway
: nga mas gamhanan pa kay kanako.
7: Luwasa ako sa akong kalisod,
: ug unya daygon ko ikaw diha sa tigom sa imong katawhan
: kay maayo ka man kanako.