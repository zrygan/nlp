1: Ang unang mipirma mao ang gobernador nga si Nehemias nga anak ni Hacalias, ug unya gisundan ni Sedekias. Ang mosunod mipirma usab
28: Mga pari
: Seraias, Azarias, Jeremias,
: Pasur, Amarias, Malquias,
: Hattus, Sebanias, Malluc,
: Harim, Meremot, Obadias,
: Daniel, Ginneton, Baruc,
: Mesullam, Abias, Mijamin,
: Maazias, Bilgai ug Semaias.
913: Mga Levita
: Jesua nga anak ni Azanias,
: Binnui sa banay ni Henadad, Kadmiel,
: Sebanias, Hodias,
: Kelita, Pelaias, Hanan,
: Mica, Rehob, Hasabias,
: Zacur, Serebias, Sebanias,
: Hodias, Bani ug Beninu.
1427: Mga kadagkoan sa katawhan
: Paros, Pahatmoab,
: Elam, Zatu, Bani,
: Bunni, Azgad, Bebai,
: Adonias, Bigvai, Adin,
: Ater, Hezekias, Azzur,
: Hodias, Hashum, Bezai,
: Harif, Anatot, Nebai,
: Magpias, Mesullam, Hezir,
: Mesezabel, Sadok, Jaddua,
: Pelatias, Hanan, Anaias,
: Hoseas, Hananias, Hassub,
: Hallohes, Pilha, Sobek,
: Rehum, Hasabna, Maasias,
: Ahias, Hanan, Anan,
: Malluc, Harim ug Baana.
28: Kami, ang katawhan sa Israel, ang mga pari, mga Levita, mga guwardiya sa Templo, mga mag-aawit, mga alagad sa Templo ug uban pa, aron pagtuman sa Balaod sa Dios, mibulag sa mga langyaw nga namuyo sa among yuta. Kami, uban sa among mga asawa ug mga anak nga may igo nang panabot,
29: nakighiusa sa among kaigsoonan, sa among kadagkoan ug nanumpa nga mailalom kami sa tunglo kon dili namo tumanon ang tanang Balaod sa Dios nga gihatag ni Moises, ang alagad niya, ug nga tumanon namo ang tanang sugo sa Ginoo nga among Ginoo ug magsubay sa iyang mga Lagda.
30: Nanumpa kami nga dili namo minyoon ang among mga anak sa mga langyaw
31: ug sa dili pagpalit sa ilang mga baligya sa Adlawng Igpapahulay o bisan unsang adlawng balaan ug dili namo darohon ang yuta sa ikapitong tuig ug papason namo ang tanang utang.
32: Nanaad usab kami nga mohatag ug upat ka gramos nga plata matag tuig alang sa galastohan sa Templo.
33: Mohatag kamig pan nga ibutang sa halaran, inadlawng halad nga uhay, ang adlaw-adlawng halad nga sunogon, mga halad sa Adlawng Igpapahulay, sa Bag-ong Bulan ug sa mga kasaulogan, mga butang nga balaan ug halad alang sa kapasayloan sa sala sa katawhan sa Israel ug alang sa tanang buluhaton sa Templo sa Dios.
34: Nagripa usab kami, ang mga pari, ang mga Levita ug ang katawhan kon kinsay mohalad ug sugnod ug modala niini ngadto sa Templo sumala sa among tagsatagsa ka panimalay sa mga panahon nga gitakda matag tuig ug pagsunog niini diha sa halaran sa Ginoo nga among Dios sumala sa nasulat sa balaod.
35: Nanaad kami sa pagdala matag tuig sa unang mga abot sa among yuta ngadto sa Templo.
36: Dad-on usab namo ang kamagulangan sa among mga anak ngadto sa mga pari nga nag-alagad sa Templo ug ang mga panganay sa among mga baka ug mga karnero sumala sa gisugo sa balaod.
37: Dad-on namo ngadto sa mga pari didto sa Templo ang minasa gikan sa unang inani matag tuig ug ang uban namong mga halad nga bino, lana sa Olibo ug tanang matang sa bunga.
: Dad-on namo ngadto sa mga Levita, nga maoy tigtigom sa ikapulo sa among balangay, ang ikapulo gikan sa abot nga mitubo sa among yuta.
38: Ang pari nga anak ni Aaron kinahanglang kuyog sa mga Levita inigdawat nila sa mga ikapulo. Ang mga Levita maoy magdala niini ngadto sa lawak-tipiganan sa Templo.
39: Ang katawhan sa Israel ug ang mga anak ni Levi maoy tigdala sa mga amot nga trigo, bino ug lana ngadto sa mga lawak tipiganan diin ibutang ang mga kahimanan sa Templo diin magpuyo ang mga pari nga nag-alagad ug ang mga guwardiya sa Templo ug ang mga mag-aawit.
: Nagsaad kami nga dili gayod namo pasagdan ang Templo sa among Dios.