1: Gihigugma ko ang Ginoo
: kay gidungog man niya ang akong tingog
: ug ang akong mga pangaliyupo.
2: Namati siya kanako
: busa sangpiton ko siya sa tibuok kong kinabuhi.
3: Gilibotan ako sa mga lit-ag sa kamatayon
: ug ang akong kalisang sa kamatayon milukop na kanako.
: Puno ako sa kahadlok ug kabalaka.
4: Busa gisangpit ko si Yahweh,
: O Ginoo , luwasa intawon ako!
5: Ang Ginoo matarong ug puno sa grasya;
: maluluy-on ang atong Dios.
6: Ang Ginoo nanalipod sa mga dili makapanalipod sa kaugalingon.
: Sa dihang nag-ungaw ako sa kamatayon, giluwas niya ako.
7: Salig, O kalag ko,
: kay ang Ginoo maayo kanako.
8: Giluwas niya ako sa kamatayon;
: gipahiran niya ang akong mga luha
: ug gilikay ako niya sa kaparotan.
9: Busa naglakaw ako atubangan sa Ginoo
: diha sa yuta sa mga buhi.
10: Nagpadayon ako sa pagtuo bisag miingon ako,
: Nag-antos ako pag-ayo,
11: bisag nahadlok ako, miingon ako,
: Wala gayoy tawo nga kasaligan.
12: Unsay ibalos ko sa Ginoo
: tungod sa tanan niyang kaayo kanako?
13: Magdala akog halad nga bino ngadto sa Ginoo ,
: aron sa pagpasalamat kaniya tungod sa pagluwas niya kanako.
14: Ihatag ko ang gisaad ko ngadto sa Ginoo
: atubangan sa tanan niyang katawhan.
15: Pagkasakit sa bation sa Ginoo
: kon mamatay ang usa sa iyang katawhan!
16: O Ginoo , nag-alagad ako kanimo
: sama sa akong inahan.
: Giluwas mo ako gikan sa kamatayon.
17: O Ginoo , ihalad ko kanimo ang halad sa pasalamat
: ug mag-ampo ako kanimo.
18: Tumanon ko ang gisaad ko sa Ginoo
: atubangan sa tanan niyang katawhan,
19: diha sa mga hawanan sa Templo didto sa Jerusalem.
: Dayga ang Ginoo !