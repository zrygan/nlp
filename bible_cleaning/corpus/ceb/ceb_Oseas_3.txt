1: Giingnan ako sa Ginoo , Lakaw ug higugmaa pag-usab ang usa ka babaye nga mananapaw nga hinigugma sa laing lalaki sama nga gihigugma sa Ginoo ang Israel bisag midangop sila sa ubang mga dios ug gustong mohalad ug pan nga sinagolag pasas ngadto sa mga diosdios.
2: Busa gipalit ko siya ug mibayad akog 15 ka buok salapi nga plata ug 270 ka litro nga sebada.
3: Ug giingnan ko siya, Kinahanglan nga magpabilin ka ingon nga akoa sulod sa daghang mga adlaw. Ayaw na pakighilawas o padani sa laing lalaki. Ako usab ingon niana nganha kanimo.
4: Ingon usab niana ang mga Israelita: magpuyo sila sulod sa dugayng panahon nga dili makabaton ug hari o pangulo, walay halad o haliging halaran ug walay mga diosdios nga gamiton sa pagtagna sa umaabot.
5: Human niini ang mga Israelita mobalik pagdangop sa Ginoo nga ilang Dios ug ngadto sa usa ka kaliwat ni David nga ilang hari. Sa ulahing mga adlaw, uban ang pagtahod ug kahadlok, moduol sila sa Ginoo ug makatagamtam sa iyang kaayo.