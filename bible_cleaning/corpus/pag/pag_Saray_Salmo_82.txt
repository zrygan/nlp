1: Say Dios so pangulod mangatatawen a korti;
: sikatoy mangiiter na sintinsia no mantitipon iray diriyos
2: Tondaan yo lay pangiiter yoy sintinsian pikewet,
: tan tondaan yo lan pilaan iray totoon maoges.
3: Iyagel yoy katonungan da ray mairap-bilay tan saray olila;
: iter yoy kanepengan da ray totoon walad pankaukolan tan saray kaskasian.
4: Iyagel yo rad pakayari da ray totoon maoges.
5: Anggapoy amta yo! Ag ki makatalus!
: Sigput so inkaoges yo,
: tan naandi lay inkatonung diad tapew na dalin.
6: Imbagak ed sikayon diriyos kayo,
: tan anak kayon amin na Sankatageyan a Dios.
7: Balet ompatey kayo a singa saray totoo;
: mangangga ray bilay yo a singa saray prinsipi.
8: Gala pa, O Dios, ta oleyan moy mundo;
: kayaryan mon amin iray bansa.