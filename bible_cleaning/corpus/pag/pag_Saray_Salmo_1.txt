1: Maliket so toon ag ontotombuk ed simbawa da ray totoon maoges,
: ag to aaligey kagagawa da ray totoon makasalanan,
: tan ag mikakasakey ed saray totoon managbalaw na kamaungan.
2: Ingen, maliket a mangoonur na Ganggan na Katawan ,
: tan agew-labi ton dadalepdepen.
3: Aliling toy kiew a nitanem ed abay na managos a danum;
: mambubunga no panaon to tan ag namamagaan iray bolung to.
: Onaaligwas iray amin a gagawaen to.
4: Balet aliwan onyay toon maoges,
: singa taep ya ititikyab na dagem.
5: Say Dios sintinsiaan ton nadusa so toon maoges,
: tan nibiig ed olupan da ray totoon matonung.
6: Say Katawan iwawanwan tan iyaagel to so toon matonung,
: balet nabalang ya anggad angga so toon maoges.