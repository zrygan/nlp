1: Kayaryay Katawan so mundo tan amin a logan to;
: kien toy dalin tan amin a manaayam ed dalin.
2: Inletneg tod aralem a danum diad dalem na dalin
: tan inlira tod dalem na dayat iray pundasion to.
3: Siopay manepeg ya onkalab ed palandey na Katawan ?
: Siopay nayarin onloob ed masanton Timplo to?
4: Saray totoon malinis so gawa ra tan say kanunotan da,
: ag ira mangigagalang ed saray diriyos,
: tan ag da isisipan so ag da nagawaan.
5: Say Katawan bindisionan tan ilaban to ra;
: say Dios ibawag to ran anggapoy kasalanan.
6: Sikarayan totoo so onsisingger ed Dios,
: tan oonlad arap na Dios nen Jacob.
7: Ilokas yoy maawang iray puirta,
: ilokas yo ray kadaanan a kaput,
: ta onloob so matalonggaring ya ari!
8: Siopa yan matalonggaring ya ari?
: Say Katawan a mabiskeg tan makapanyari,
: say Katawan a mananalo ed bakal!
9: Ilokas yoy maawang iray puirta,
: ilokas yo ray kadaanan a kaput,
: ta onloob so matalonggaring ya ari!
10: Siopa yan matalonggaring ya ari?
: Say Katawan a makapanyarin-aminsikatoy matalonggaring ya ari!