1: Anto kasi no ag itayo tinulongay Katawan ?
: Ebat ka, O Israel!
2: No ag itayo tinulongay Katawan
: nen dinogpaan itayo na saray kalaban tayo,
3: inakmun da itayo lan mabilay komun
: lapud mapalalon pasnuk dad sikatayo;
4: inyanur itayo la komun na delap,
: impalner itayo la komun na danum,
5: impalgep itayo la komun na mabiskeg ya agos.
6: Misalamat itayod Katawan ,
: ya ag angyabuloy a deralen itayo na saray kalaban tayo.
7: Akabatik itayon singa manok a nablus ed patit;
: apultot so patit, tan nablus itayo!
8: Say tulong ed sikatayo et manlalapud Katawan ,
: ya amalsay tawen tan dalin.