1: Idayew yoy Katawan !
: Diad tipon da ray matonung a totoo to
: misalamat ak ed Katawan ed intiron pusok.
2: Makapakelaw a tuloy iray gagawaey Katawan !
: Amin da ray makaliliket ed saraya et labay da ran natalusan.
3: Napnoy kagalangan tan pakayari iray amin a gagawaen to;
: ag manganggay inkatonung to.
4: Ag ipapalingwan na Katawan iray makapakelaw a kimey to;
: sikatoy mapangasi tan maabagey.
5: Iitdan toy kakanen iray mangigagalang ed sikato;
: nununoten to lawas so impisipanan to.
6: Impapanengneng tod saray totoo to so pakayari to
: diad impangiter tod sikara na saray dalin na totood arum a bansa.
7: Sikatoy matoor tan matonung ed amin a gagawaen to;
: napanmatalkan ya amin iray ganggan to.
8: Mansiansia ran anggad angga;
: niiter ira onung ed katwaan tan inkatonung.
9: Imbolus to ray totoo to,
: tan andi-anggaan so impisipanan tod sikara.
: Sikatoy masanto tan makapanyari!
10: Say pangigalang ed Katawan so gapo na kakabatan;
: iitdan to na pakatalus iray mangoonur na ganggan to.
: Nepeg ya idayew ed ando lan ando so Katawan .