1: Ari so Katawan ,
: et manggiwgiw iray katoowan.
: Manyodyorung ed trono tod tagey da ray kirubin,
: et nayeyegyeg so dalin.
2: Makapanyari so Katawan diad Sion;
: ooleyan ton amin iray bansa.
3: Idayew na amin a katoowan so matalonggaring tan mapagalang a ngaran to.
: Sikatoy masanto!
4: Makapanyarin ari, inarom so inkatonung;
: inletneg moy inkatonung ed Israel;
: inawit moy kaptekan tan kaalasan.
5: Idayew yoy Katawan a Dios tayo;
: igalang yo ed arap na trono to!
: Sikatoy masanto!
6: Di Moises tan Aaron iray papari to,
: tan si Samuel so sakey ed saray nampikasid sikato;
: tinmawag irad Katawan , et inebatan to ra.
7: Manlapud lusek a lorem, akisalitad sikara;
: inonur da ray ganggan tan saray bangat ya inter tod sikara.
8: O Katawan a Dios mi inebatan mo ray totoom;
: impanengneng mod sikara a Dios kan manamirdona,
: anggaman a dinusam ira lapud saray kasalanan da.
9: Idayew yoy Katawan a Dios tayo,
: tan igalang yo ed masanton palandey to!
: Masanto so Katawan a Dios tayo!