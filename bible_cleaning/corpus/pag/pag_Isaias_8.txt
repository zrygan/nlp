1: Say Katawan inkuantod siak, Mangala ka na panagsulatan tan isulat mo yad ankabaleg a litra Maples a Panagderal, Masiglat a Panagsamsam.
2: Manawag kay duaran napanmatalkan a lalaki, di Urias a pari tan Zacarias a lakin anak nen Jeberekias, ta sikaray tasi.
3: Ag abayag nanlokun so asawak. Nen nianak so anak min laki inkuan ed siak na Katawan , Ngaranan mo na Mahershalal-hash-baz.
4: Kasakbayan a nayarian to lan ibagay Ina tan Ama, say ari na Asiria alaen ton isempet iray amin a kayamanan na Damasco tan amin ya asamsamsam na Samaria.
5: Akisalita lamet so Katawan ed siak.
6: Inkuanto, Lapud sarayan totoo et impolisay day mareen a danum na Sobul na Siloe, tan manggiwgiw irad arap di Ari Rezin tan Ari Peca,
7: siak, a Katawan, iyakar ko diay impirador na Asiria tan amin da ray sondalo to, ta dogpaan day Juda. Onsulong iran singa agos na danum a linmipwad saray pandel na Ilog na Eufrates.
8: Delapen day intiron Juda, onaralem ya anggad takeb tan tabunan day amin a bengatla.
: Say Dios walad sikatayo! Say akabuskag iran payak to iyaagel day dalin tayo.
9: Mantitipon kayon sitatakot, sikayo ran bansa! Dengel kayo, sikayo ran ararawin parti na mundo. Mamparaan kayon mibakal, balet takot kayo! On, mamparaan kayo, balet takot kayo!
10: Mamplano kayo, balet ag kayo mampalabo. Tongtong yo lay labay yon tongtongen, balet andi-kakanaan ya amin iray tongtongen yo, lapud walad sikami so Dios.
11: Diad baleg a pakayari na Katawan pinasakbayan to ak ya ag ko tombuken so dadalanen na saray totoo. Inkuanto,
12: Ag ka mibibiang ed pankokomplut da ray totoo tan ag ka ontatakot ed tatakotan da.
13: Ag mo lilingwanan a siak, say Katawan a Makapanyarin-amin, et masanto; siak so nepeg mon takotan.
14: Lapud ontan lan kinasantok singa ak sakey a baton pakapatakbaan na saray totoo; singa ak patit a pakaerelan ed saray totoon kabyangan na saray nanarian na Juda tan Israel tan saray totood Jerusalem.
15: Amayamay iray niparokul; natumba ra tan napoter ira. Naerel irad patit.
16: Sikayo ran disipulok, nepeg a bantayan tan pansiansiaen yo ray salitan inter na Dios ed siak.
17: Inyamutan na Katawan iray totoo to, balet manmamatalek ak ed sikato tan sikatoy paniilaloan ko.
18: Wadya ak, kaibak iray anak ya inter ed siak na Katawan . Say Katawan a Makapanyarin-amin a say trono to et walad toktok na Palandey na Sion, ginawa to kamin mabilay a tanda a pakapatnagan na saray totoo ed Israel.
19: Ibagad sika na saray totoo a mangipanon kad saray meremere tan mitimiti a pumaparles tan saray managpanon ed saray ispiritu na inaatey. Ikuanda, Say katwaan to, saray totoo nepeg iran mangipanon ed saray ispiritu, tan ipanonan da ray mabilay ed saray inaatey.
20: Onya so iyebat mod sikara, Dengel yoy ibabangat ed sikayo na Katawan ! Ag yo dedengelen iray managpanon ed saray ispiritu na inaateyag da napaandi so gunigon.
21: Saray totoo et nakalan iray ilalo tan narasan iran manakar-akar ed intiron dalin. Diad eras tan pasnuk da, ayewen day ari ra tan say Dios da. Nayarin ontangay irad tawen
22: odino onnengneng irad dalin, balet anggapoy arum a nanengneng da no ag say gunigon tan kabilongetan, say makapataktakot a kabilongetan ya akaibantakan da.