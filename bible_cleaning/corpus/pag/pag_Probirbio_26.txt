1: Say dayew et aliwan manepeg ed toon makulang-kulang, a singa say yilo no tiagew odino say oran no panagani.
2: Ag ka napasakitan na saray samba no ag mo ra kanepegan. Singa ra manok ed tagey ya ontitikyab balet ta ag ondapo.
3: Nepeg mon leweten so kabayo, nepeg mon balungosan so asno, tan nepeg mon leweten so toon makulang-kulang.
4: No ebatan mo so tepet ya andi-kabaliksan, magmaliw kan andi-kabaliksan a singa anepet.
5: Ebatan mo na andi-kabaliksan so tepet ya andi-kabaliksan, et say anepet nabirbir to ya aliwan masilib lamlamang.
6: No ibakim a mangyakar na balita so makulang-kulang, singa susugaten mo ray dilin salim; onkekerew ka na golo.
7: Say toon makulang-kulang a mangikakanay probirbio et singa toon lopuy a mangikakanad saray laoylaoy a sali to.
8: Say pangidayew ed toon makulang-kulang et singa pangisinger na bato ed bansut.
9: Say toon makulang-kulang a mamibitla na probirbio et singa abuek a mamabagut na sabit a nipanek ed lima to.
10: Say toon mamakimey ed ondadalan a toon makulang-kulang et singa pumapana a papasakitan toy anggan siopa.
11: Say toon makulang-kulang ya ooliten ton gawaen so kalokowan to et singa ason kakanen toy inota to.
12: Say toon makulang-kulang et magmaung niy kipapasen to nen say toon ipapasen toy sikaton dili a makabat anta andi.
13: Say toon mangiras diad ag to ipapaway ed abung to ikuanton ibabaraan, Walay lion ed saray basbas. Walay lion ed saray dalan.
14: Say toon mangiras a pigar-pigar ed katri to et ag makaalis a singa kaput ya onlolokas tan onkakaput.
15: Wala ray totoo a diad gaway ngiras da ag da nisobo so kanen da.
16: Say toon mangiras ipasen to a masilib ni nen saray pitoran lalaki a napaneknekan da so ibabaga ra.
17: Say pibabalid kolkolan ya ag mo nepeg a pibiangan et singa panlampinit ed ason ondadalan.
1819: Say toon papalikdoen toy kapara ton too, insan to ibagan manlulurey labat et aliling toy toon ambagel a panggaggalawan toy armas a makapatey.
20: Naerep so apoy no naoput lay kiew; ontonday kolkolan no anggapo lay pantatalabutoban.
21: Say oring papepetangen toy ngalab, say kiew padadalangen toy apoy, tan saray magolo pansiasiansiaen day kolkolan.
22: Agaylay nanam so panagtalabutob. Agay lay panlabay tayo ya akmonen!
23: Say maamuyot a pananalita a panakub na petepeteg mon nununoten et singa panagpasileng ya iyokup ed dalin a kagawaan.
24: Say toon mansimpisimpitan isasanib tod saray makapalikdon salita to so pambosul to.
25: Nayarin marakep so panagsalita to, balet ag mo sisigsiaen, ta ontan lay bosul a popokoken tod puso to.
26: Anggaman ya ag to ipapatnag so pambosul to, nanengneng balet na balang sakey a too iray maoges a gagawaen to.
27: Saray totoon mamapatit ed kapara ran totoo et naeerel irad dilin patit da. Saray totoon mangipapatolin na bato et sikaray pawilan to.
28: Saray totoon matila kabosul day titilaan da. Deral so iiter na saray salitan makapalikdo.