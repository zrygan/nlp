1: Ninive, nadodogpaan da ka la!
: Sinmabi lay pakayarin manemek ed sika.
: Paguardiaan mo ray tirinsira tan saray daladalan!
: Mamparaan kan mibakal!
2: Ngalngali la ipawil na Katawan so kagalangan na Israel, a singa samay kagalangan to kasakbayan a sinasamsaman na saray kalaban to.
3: Sankaawit na saray kalaban ton sondalo iray ambalangan samper,
: tan akasolung iran amin na ambalanga.
: Mampaparaan iran ondogpa!
: Mankidyam a singa apoy iray karwahi ra!
: Mankitapbo iray kabayo ra!
4: Mambanesbes ed saray dalan iray karwahi,
: ompawil onsulong irad saray plasa na siudad.
: Mankidyam iran singa apoy ya impotan tan mankidyam iran singa kirmat.
5: Atawag iray opisyal;
: mamkitakba ra diad idadago ra.
: Mapmaples ya onsisingger ed padir iray ondogpa
: tan ililira da so samper na panagbongbong na padir.
6: Biglan alokasan iray puirtad gilig na ilog;
: sinmabiy baleg a takot ed palasio.
7: Nalan adakep so riyna;
: maermen iray aripen to, singa ra managlem a malapati,
: tapok-tapoken dad ermen so kapagewan da.
8: Singa ompapaway a danum ed abwang a dipositoway danum
: iray totoon ontataynan ed Ninive!
: Tonda kayo! Tonda kayo! kuay eyagbalet anggapoy ompawil.
9: Samsam yo ray pilak!
: Samsam yo ray balituk!
: Napno na kayamanan so siudad!
10: Aderal la so Ninive, ataynan lan begtebegtew!
: Napoponaw ed takot iray kapusuan,
: mankalog iray pueg, naandi lay biskeg;
: mampotiy bosaleg iray kalupaan.
11: Iner so kawalaan natan na samay siudad
: a nen saman et singa balaung na saray lion,
: say pasen a pangakanan da ray anak na lion,
: a dimay lalaen na lion a kalakyan tan kabatyan
: ya arawid kaatapan iray anak dan angkelag.
12: Pinatey na lion so narel ton ayep
: tan biningbingkas ton kanen na asawa to tan saray anak ton ankelag;
: pinano to na abingbingkas a laman so balaung to.
13: Siak so kalaban mo! kuay Katawan a Makapanyarin-amin. Poolan ko ray karwahim. Napatey ed bakal iray sondalom, tan alaen kon amin iray bengatlan sinasamsam mod saray arum a bansa. Ag la narengel so antokaman ya ibaga na saray ibabakim.