1: Nen say Katawan et impawil to kamid Jerusalem,
: singa labat sakey a kogip!
2: Agaylay impaneelek-elek tan impankankanta mi lapud liket!
: Insan inkuan na saray arum a bansa,
: Matalonggaring iray ginagawa na Katawan para sikara!
3: Peteg a makapakelaw iray ginagawa na Katawan para sikami;
: ontan lay liket mi!
4: Katawan , paaligwas mo kami pa lamet,
: a singa pamaparanum na oran ed saray nakatan a kolus.
5: Iyabuloy mo pan saray nanaakis legan dan mantatanem
: et manani ran malikeliket!
6: Saray nanaakis legan dan iyaakar iray bini
: et ompawil iran maliket a mangankanta lapud liket da,
: a sankaawit da ray naani ra.