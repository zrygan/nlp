1: O Katawan a Katawan mi,
: say talonggaring mo nanenengneng ed intiron mundo!
: Say dayew mo sasabien to ray katawenan;
2: tan ikakanta na saray ogogaw tan saray kapangyanak.
: Maligen ka tan ag ka nasisigensigen na amin a kalaban mo;
: sarasarag mon patondaen iray onsusumlang ed sika.
3: No nengnengen koy tawen a pinalsam,
: say bulan tan saray bitewen ya inliram irad pasen da
4: siopa so too, et nununoten mo;
: say mogmon too, et aasikasoen mo?
5: Anggaman ontan ginawam ya abebbebay kipapasen to nen say sika;
: kinoronaan mo na galang tan dayew.
6: Tinorom a manoley ed amin da ray pinalsam;
: impasen mon manona ed amin da ray bengatla
7: saray karniro tan saray baka, tan saray ayayep ed katakelan;
8: saray manok tan saray sira tan amin da ray pinalsan walad dayat.
9: O Katawan a Katawan mi,
: say talonggaring mo nanenengneng ed intiron mundo!