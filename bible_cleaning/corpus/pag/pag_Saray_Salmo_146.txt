1: Idayew yoy Katawan !
: Idayew moy Katawan , O kamarerwak!
2: Idayew ko so Katawan legan kon mambibilay;
: Kantaan ko so Dios ko diad intiron bilay ko.
3: Ag ka manmamatalek ed saray totoon pangulo;
: anggapoy toon makapangilaban ed sika.
4: No ompatey ira, ompawil irad dalin;
: naandipat met lad satan ya agew iray plano ra.
5: Maliket so toon tutulongan na Dios nen Jacob,
: tan maniilalo ed Katawan a Dios to,
6: say Manamalsay tawen, dalin, dayat,
: tan amin a logan da.
: Susumpalen to lawas iray sipan to;
7: kikilingan tod panagsintinsia to iray napapairap,
: tan iitdan toy nakan iray narasan.
: Say Katawan ibobolus to ray priso,
8: tan iitdan toy pakanengneng iray bulag.
: Itatanduro to ray atumba;
: aaroen to ray matonung a totoo to.
9: Iyaagel to ray sangkailin manaayam ed bansa tayo;
: tutulongan to ray balo tan saray olila,
: balet iyaakar to ray totoon maoges ed kaderalan da.
10: Say Katawan et ari ya anggad angga.
: Say Dios mo, O Sion, manoley ed amiy panaon.
: Idayew yoy Katawan !