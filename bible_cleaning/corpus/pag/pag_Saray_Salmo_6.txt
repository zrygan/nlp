1: Katawan , ag mo ak pa pamapasnukan lapud petang na olom!
: Ag mo ak pa dudusaen lapud pasnuk mo!
2: Kasian mo ak pa, O Katawan , ta mapalaloy kakairapan ko!
: Pabiskeg mo ak pa, ta makapkapoy ak la;
3: tan ontan lay kagugunigon ko.
: Kapigay itulong mod siak, Katawan ?
4: Singgeran mo ak pa, Katawan , tan ilaban mo ak;
: iyagel mo ak pa, lapud ag mangoman a panangarom.
5: Diad pasen a panaayaman da ray inaatey, ag ka la nanunotan;
: anggapo lad may makapangidayew ed sika!
6: Makapkapoy ak lad paneermen ko;
: nilabi-labin nababasa so dokulan ko,
: tan naleleteb na luak so danganan ko lapud panaakis ko.
7: Ngalngalin ag ak la makanengneng;
: linmalarag la ray matak diad panaakakis ko lapud amin da ray kalaban ko.
8: Arawian yo ak, amin yon managgaway kaogsan
: Dedengelen ak na Katawan ed pannangnangis ko;
9: tatalinengen to ak ed pikekerew koy tulong tan ebatan to ray pikakasik.
10: Nabaingan ya amin iray kalaban ko tan mapalaloy kagunigon da;
: diad biglan kagewgew da, napagit ira.