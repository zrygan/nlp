1: Katawan , nunot mo pay David
: tan amin ya intepel ton kairapan.
2: Nunot mo pa, Katawan , so insipan to,
: say sinambaan tod sika, O Makapanyarin Dios nen Jacob
3: Ag ak onsempet ed abung odino ondokul ed katrik;
4: ag ak mampainawa odino onogip,
5: anggad ag ko pakapangiter na pasen a para Katawan ,
: sakey ya abung na Makapanyarin Dios nen Jacob.
6: Nadngelan mid Betlehem so nipaakar ed Kaban na Sipanan,
: tan nalmo mi ed kaalogay Jearim.
7: Inkuanmi, Onla itayod abung na Katawan ;
: mangigalang itayod arapay trono to!
8: Katawan , gala pad Timplo a kaibam so Kaban na Sipanan,
: say tanda na pakayarim,
: tan manayam ka dian anggad angga.
9: Gawaen lawas komun na saray paparim so inkatonung;
: oneyag komud liket iray totoom!
10: Nansipan kad kinen aripen mon David;
: ag mo pa ipopolisay so pinilim ya ari, Katawan .
11: Sinambaan mod kinen Davidsakey a sipan ya ag mo benegan
: Gawaen kon ari so sakey ed saray anak mon lalaki,
: tan onsalat ed sikan manari.
12: No tooren na saray anak mo so impisipanan ko,
: tan onuren da ray ganggan ya ibangat kod sikara,
: onsalat met a manari ya anggad angga iray anak da.
13: Pinili na Katawan so Sion;
: labay ton dimay panayaman to
14: Diay panayaman ko ya anggad angga;
: diay labay kon panoleyan.
15: Itdan koy Sion na daakan a nakaukolan to;
: peneken ko na kakanen iray mairap-bilay a totoo to.
16: Bindisionan ko ray papari to diad amin a gawaen da,
: tan mankanta tan oneyag iray totoo to lapud liket da.
17: Diak gawaen a matalonggaring ya ari so sakey ed saray anak nen David;
: diak pagnayonen so oley na pinilik ya ari.
18: Tabunan ko na kababaingan iray kalaban to,
: balet onaligwas so nanarian to.