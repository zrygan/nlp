1: Mantipak kayod liket, amin yon katoowan!
: Idayew yoy Dios diad panamegley na maksil iran kanta!
2: Nepeg a takotan so Katawan a Sankatageyan;
: matalonggaring ya ari a manooley ed sankamundoan.
3: Impanalo to itayo ed saray totoo;
: impaoleyan tod sikatayo ray bansa.
4: Pinili toy dalin a panaayaman tayo natan,
: say ikikinun a kayaryan na saray totoon inaro to.
5: Onsesegep so Dios ed trono to.
: Wala ray maliket ya eyag tan tanul da ray trumpita
: leleg ya onsesegep so Katawan .
6: Kantaan yoy pangidayew so Dios;
: kantaan yoy pangidayew so ari tayo!
7: Say Dios so arid sankamundoan;
: kantaan yo na pangidayew.
8: Manyodyorung so Dios ed masanton trono to;
: manooley ed saray bansa.
9: Mantitipon iray manoley ed saray bansa a kaiba da ray totoo na Dios nen Abraham.
: Makapanyari so Dios nen saray amin a sondalo;
: sikatoy sankatageyan a manoley!