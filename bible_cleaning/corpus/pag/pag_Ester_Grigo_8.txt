37: Ipeket yo ray kopia no sayan ganggan diad mapalaway a pasen ed kapag luyag, pian makapamparaan ya onlaban iray amin a Judio ed saray kalaban da, no onsabi tan ya agew.
38: Kanyan mapmaples ya akakabayon linma iray totoon imbaki a manumpal na saray ganggan na ari, tan nibawag met ed karaklan diad Susa imay ganggan.
39: Tinaynan nen Mardokeo so palasio, akasolung na kawes na ari, akaturban na pinon purpuran linen, tan akakorona na balituk. Nen anengneng na saray totood Susa, intanduro ra,
40: tan maliket tan magayaga iray Judio.
41: Diad kapag luyag tan siudad ya akapangipeketan na samay ganggan na ari, malikeliket a nansilibra iray Judio. Diad tuay tua, amayamay iray asegat a Hintil tan nagmaliw iran Judio, lapud antakot la ra natan ed sikara.