1: Jerusalem, singa ka biin lepes,
: balet natan makapankanta tan makapaneyag ka lapud liket.
: Nawalaan ka natan na saray anak
: a dakel ni nen saray anak na biin ag balut tinaynan na asawa to.
2: Pabaleg moy tuldan panaayaman mo;
: parokey moy singer to tan paletan mo ray palpal to!
3: Paawangen moy ketegan mo ed amin a dapag;
: nabawi na saray totoo so dalin
: a panaayaman natan na saray arum a bansa.
: Napano na saray totoo iray
: siudad ya ataynan ira natan.
4: Ag ka natatakotag ka la napelag ed kababaingan;
: ag ka la napaabeba.
: Nalingwanan moy kalamangan mo nen malangwer ka nin asawan bii,
: tan say ontan lan kaermenan mon sakey a balo.
5: Magmaliw a singa asawam a laki so Amalsad sika
: Yahweh a Makapanyarin-amin so ngaran to.
: Ilaban ka na masanton Dios na Israel
: sikatoy manoley ed intiron mundo.
6: Israel, singa ka malangwer ya asawan bii,
: a tinaynan na asawa to kanyan mapalaloy segsegang mo.
: Balet tinawag ka lamet na Katawan a kuanto,
7: Diad maganon bekta tinaynan ta ka;
: balet lapud ontan lan panangarok ed sika sayakopen ta ka.
8: Diad maganon bekta tinaynan ta kan walay pasnuk ko,
: balet andi-anggaan kon ipanengneng so panangarok ed sika.
: Saya sirin so ibabaga na Katawan a mangilalaban ed sika.
9: Nen panaon nen Noe insipan ko
: ya ag ko la delapen so intiron mundo.
: Isipan ko natan ya ag ak la mampasnuk ed sika;
: ag ta ka la pampasnukan odino dusaen.
10: Nayarin nakusbo ray kapalandeyan tan saray kapokdulan,
: balet ag manganggay panangarok ed sika;
: Ando lan andon sumpalen koy sipan kon mangiter na kareenan.
: Saya sirin so ibabaga na Katawan a mangaarod sika.
11: Say Katawan kuanto,
: O Jerusalem, sika a maniirap tan kaskasian a siudad,
: tan anggapoy manligliwad sika,
: saray mabmablin bato so ikanak ed pamaalagey ko lamet na saray pundasion mo.
12: Rubi ray ikanak ed pangipaalagey kod saray torim,
: bato ran mankidyam a singa apoy iray ikanak ed saray puirtam,
: tan alahas iray ikanak ed padir.
13: Siak a dili so mambangat ed saray totoom
: tan mangiter ed sikara na ontan lan aligwas na bilay.
14: Say inkatonung tan say kaptekan so mamabiskeg ed sika.
: Niarawi ka ed kaatapan na panamairap tan panagtaktakot.
15: No walay ondogpad sika,
: ondogpa ya anggapoy abuloy ko;
: Natumba so siopaman ya onlaban ed sika.
16: Pinalsak so pumapanday
: a mampaparlang na apoy tan mamipitpit na saray gawaen ya armas.
: Pinalsak met iray sondalo,
: a mangikakana na saray armas a pamatey.
17: Balet anggapoy armas a makapasakit ed sika;
: walay niebat mo ed amin a mangakusa ed sika.
: Iyagel ko ray aripen ko tan panaloen ko ra.
: Say Katawan so nansalita.