1: Taloray lalakin anak nen Levi: di Gerson, Coat, tan Merari.
2: Apatiray lalakin anak nen Coat: di Amram, Izhar, Hebron, tan Uziel.
3: Duaray lalakin anak nen Amram a di Aaron tan Moises, tan sakey so anak ton bii a si Miriam.
: Apatiray lalakin anak nen Aaron: di Nadab, Abiu, Eleazar, tan Itamar.
4: Saray kabyangay boleg nen Eleazar manlapud ama ya anggad anak et saraya: Finees, Abisua,
5: Buki, Uzi,
6: Zeraias, Meraiot,
7: Amarias, Ahitob,
8: Sadoc, Ahimaaz,
9: Azarias, Johanan,
10: Azarias say parin nanlingkur ed Timplon impaalagey nen Ari Solomon ed Jerusalem,
11: Amarias, Ahitob,
12: Sadoc, Sallum,
13: Helcias, Azarias,
14: Seraya, Josadac.
15: Pinataynan na Katawan si Josadac, pati saray totood Juda tan Jerusalem, diad panamegley nen Ari Nabucodonosor.
16: Taloray lalakin anak nen Levi: di Gerson, Coat, tan Merari.
17: Balang sakey ed saraya et wala met iray anak dan lalaki. Si Gerson so ama di Libni tan Simei;
18: si Coat so ama di Amram, Izhar, Hebron, tan Uziel;
19: tan si Merari so ama di Mahli tan Musi.
20: Sikara yay kabyangay boleg nen Gerson manlapud ama ya anggad anak: Libni, Jahat, Zimna,
21: Joah, Iddo, Zara, tan Jeatrai.
22: Sikara yay kabyangay boleg nen Coat manlapud ama ya anggad anak: Aminadab, Core, Asir,
23: Elcana, Ebiasaf, Asir,
24: Tahat, Uriel, Uzias, tan Saul.
25: Duaray lalakin anak nen Elcana: di Amasai tan Ahimot.
26: Sikara yay kabyangay boleg nen Ahimot manlapud ama ya anggad anak: Elcana, Zefai, Nahat,
27: Eliab, Jeroham, tan Elcana.
28: Duaray lalakin anak nen Samuel: di Joel, a pangulowan tan Abias a yogtan.
29: Sikara yay kabyangay boleg nen Merari manlapud ama ya anggad anak: Mahli, Libni, Simei, Uza,
30: Simea, Hagia, tan Asaya.
31: Sikara yay lalakin impasen nen Ari David a makaoley ed saray kanta tan saray togtog ed pasen na panangigalangan diad Jerusalem nen nialis lad may Kaban na Sipanan.
32: Nansosoblayan iran nanlingkur ed Tuldan Ayamay Katawan legay panaon ya ag ni nipaalagey nen Ari Solomon so Timplo.
33: Saraya so pamilya a nambemben na sayan kimey.
: Diad boleg nen Coat: Heman, say pangulo na ononan grupoy kumakanta. Si Israel so sengeg na boleg nen Heman ya anak nen Joel ya anak nen Samuel,
34: si Samuel anak nen Elcana ya anak nen Jeroham ya anak nen Eliel; si Eliel anak nen Toah
35: ya anak nen Zuf ya anak nen Elcana; si Elcana anak nen Mahat ya anak nen Amasai
36: ya anak nen Elcana; si Elcana so anak nen Joel ya anak nen Azarias ya anak nen Sofonias; si Sofonias
37: anak nen Tahat ya anak nen Asir ya anak nen Ebiasaf; si Ebiasaf anak nen Core
38: ya anak nen Izhar ya anak nen Coat; si Coat anak nen Levi ya anak nen Jacob.
39: Si Asaf so pangulo na kumadwan grupoy kumakanta. Si Levi so sengeg na boleg nen Asaf ya anak Berekias ya anak nen Simea; si Simea
40: anak nen Micael ya anak nen Baaseya; si Baaseya anak nen Malkias
41: ya anak nen Etni; si Etni anak nen Zara ya anak nen Adaya; si Adaya
42: anak nen Etan ya anak nen Zima; si Zima anak nen Simei
43: ya anak nen Jahat; si Jahat anak nen Gerson ya anak nen Levi.
44: Si Etan a kabyangay boleg nen Merari so pangulo na kumatlon grupoy kumakanta. Si Levi so sengeg na boleg nen Etan ya anak nen Kisi ya anak nen Abdi; si Abdi anak nen Malluc ya
45: anak nen Hasabias; si Hasabias anak nen Amasias ya anak nen Helcias; si Helcias
46: anak nen Amzi ya anak nen Bani; si Bani anak nen Semer ya
47: anak nen Mahli; si Mahli anak nen Musi ya anak nen Merari ya anak nen Levi.
48: Nipabetang ed saray kapara ran Levita iray arum nin kimey ed pasen na panangigalangan.
49: Si Aaron tan saray kabyangay boleg to so manangyapay na saray bagat ya insinso tan manangisaklang na saray bagat a popoolan ed tapew na altar. Sikaray makaoley ed amin a panangigalang diad Sankasantosan a Pasen tan diad saray bagat a pamirdonaan na Dios ed saray kasalanan na Israel. Sarayan amin ginagawa ra onung ed saray ganggan nen Moises ya aripen na Dios.
50: Sikara yay kabyangay boleg nen Aaron manlapud ama ya anggad anak: Eleazar, Finees, Abisua,
51: Buki, Uzi, Zeraias,
52: Meraiot, Amarias, Ahitob,
53: Sadoc tan si Ahimaaz.
54: Sikato yay dalin a nipabetang ed saray pamilya nen Coat a kabyangan iray boleg nen Aaron. Niiter ed sikaray ononan apag ed dalin a nipabetang ed saray Levita.
55: Sakop to yan apag so Hebron, diad dalin na Juda, tan saray pastolan diad kaliber-liber to.
56: Balet saray kaalogan tan saray bario a nasasakopan na siudad et nipabetang ed kinen Caleb a lakin anak nen Jefone.
5759: Nipabetang ed saray kabyangay boleg nen Aaron iray onggendan a baley: Hebron, say sakey a salimbengan a siudad, Jatir, tan saray baley na Libna, Estemoa, Hilen, Debir, Asan, tan Bet-semes, pati saray pastolan a sakop da.
60: Diad dalin nen Benjamin nipabetang ed sikaray onggendan a baley, pati saray sakop dan pastolan: Geba, Alemet, tan Anatot. Labintalon amin a baley so nipabetang ed saray pamilya ra.
61: Nipabetang ed arum nin pamilya na boleg nen Coat diad panamegley na pampapalaranan so samploran baley ed dalin na kapalduay tribu nen Manases.
62: Nipabetang ed saray pamilya na boleg nen Gerson so labintalon baley na saray dalin di Isacar, Aser, Neftali, tan say kapalduay Manases ed Basan.
63: Ontan met, nipabetang ed saray pamilya na boleg nen Merari so labinduan baley diad saray dalin di Ruben, Gad, tan Zabulun.
64: Diad onya saray totood Israel impabetang dad saray Levita iray baley a pati saray pastolan ed kaliber-liber na sarayan baley.
65: Nipabetang met diad panamegley na pampapalaranan iray baley diad saray dalin di Juda, Simeon, tan Benjamin, ya abitla la.
66: Nipabetang ed pigaran pamilya na boleg nen Coat iray onggendan a baley tan saray pastolan ed dalin na Efraim
67: Sikem, say salimbengan a siudad diad saray pokdul na Efraim, Gezer,
68: Jocmeam, Bet-horon,
69: Ayalon, tan Gatrimmon.
70: Diad dalin na kapalduay Manases nipabetang ed sikara iray baley na Aner tan Bileam pati saray kaliber-liber dan pastolan.
71: Nipabetang ed saray pamilya na boleg nen Gerson iray onggendan a baley, pati saray kaliber-liber dan pastolan.
: Diad dalin na kapalduay Manases: Golan diad Basan, tan Astarot.
72: Diad dalin na Isacar: Cades, Daberat,
73: Ramot, tan Anem.
74: Diad dalin na Aser: Masal, Abdon,
75: Hucoc, tan Rehob.
76: Diad dalin na Neftali: Cades na Galilea, Hamon, tan Kiryataim.
77: Nipabetang ed arum nin pamilya na boleg nen Mirari iray onggendan a baley a pati saray kaliber-liber dan pastolan.
: Diad dalin nen Zabulon: Rimono tan Tabor.
78: Diad dalin nen Ruben, bokig na Ilog na Jordan diad labas na Jerico: Bezer a niatagey a patar, Jaza,
79: Kedemot, tan Mefaat.
80: Diad dalin nen Gad: Ramot diad Galaad, Mahanaim,
81: Hesbon tan Jazer.