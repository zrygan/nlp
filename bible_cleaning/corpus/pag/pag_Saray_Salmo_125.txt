1: Saray manmamatalek ed Katawan et singa ra Palandey na Sion,
: ya ag balut nagalaw, no ag ingen mansiansia lawas.
2: No panon so inkaliber na Jerusalem na kapalandeyan,
: ontan met so panasayakop na Katawan ed saray totoo to,
: natan tan anggad angga.
3: Ag magnayon a manoley ed dalin na saray totoon matonung iray totoon maoges;
: ta no magnayon so panoley da, nayarin manggawa met na kaogsan iray totoon matonung.
4: Katawan , maung pay ipanengneng mod saray maung a totoo,
: diad saray mangoonur na saray ganggan mo.
5: Balet dusam pa met iray mangoonur na maoges a kaliktan da,
: no dusaen mo ray manggagaway kaogsan.
: Manari komun ed Israel so kareenan!