1: Saray totoon ag da amtay miolup ed kapara ran totoo et say pankaabigan da labat so nununoten da; sumpaen day ipapasen a maptek na amin a totoo.
2: Say toon makulang-kulang anggapoy walad sikato no natalusan toy sakey a bengatla odino andi; say labay to labat say pangipanengneng toy kasiliban ton dili.
3: Mambansag ya onsabi so kaogsan tan say kababaingan. Ibalang mo so kagalangan mo, et nabalaw ka.
4: Saray salita na too nayarin sakey a sobul na kakabatan, aralem a singa dayat, tan tariwan singa managagos a danum.
5: Aliwan maung a pilaan so toon walay kasalanan tan ekalan na katonungan so anggapoy kasalanan.
6: No igapo la na sakey a toon makulang-kulang so sangsangan, onkekerew na pakalewetan to.
7: No mansalita so makulang-kulang, dederalen toy sikaton dili, nanaerel ed patit na saray dilin salita to.
8: Masamsamit a singa kakanen so talabutoblabalabay tayon akmonen!
9: Say toon mangiras kapinsay toon managderal.
10: Say Katawan et singa mabiskeg a torin nasalimbengan na saray totoon matonung, pian niarawi rad kaatapan.
11: Abaloan na saray mayaman a say kayamanan da so mangyaagel ed sikara, a singa say atagey tan mabiskeg a padir ya akaliber ed siudad.
12: Anggapoy toon napapagalangan likud no sikatoy mapaabeba; mamapaarap ed deral iray totoon mapaatagey.
13: Dengel ka ni kasakbayan kan onebat. No andi, makulang-kulang tan managpabaing ka.
14: Say biskeg na linawam a mambilay sikatoy mamabiskeg ed sika no mansasakit ka; balet no naandi yad sika anggapo lay ilalom.
15: Say toon maung ya impanolo lawas mampipilalek tan akaparaan a manaral.
16: No labay mon napiarapan so toon atagey so kipapasen, iyawitan mo na rigalo.
17: Say ononan mansalita ed korti et singa sikatoy walad katwaan anggad gapwan na kalaban to a tepetan.
18: Nayarin naarigloan so kaso na duaran makapanyari a manlalaban ed korti diad panamegley na pampapalaranan.
19: Tulongan moy agim, et iyagel to ka a singa panangyagel na padir ed siudad, balet no kolkolen mo ag to ka palooben ed abung to.
20: Anien mo iray bunga na panagsalitam.
21: Makaiter odino makaderal na bilay so panagsalitam; kanyan nepeg mon awaten iray bunga na panagsalitam.
22: Say toon akalmo na maung ya asawa to akarumog na maung a bengatla; ipapanengneng na saya a maung so linawa na Katawan ed sikato.
23: No mansalitay mairap-bilay, nakaukolan a mikasi; balet no onebat so mayaman, ansakisakit iray salita to.
24: Wala ray totoon konkonwarin kaaro, balet saray arum a kaaro matoor ira nen saray dilin agagi.