1: Saray makulang-kulang a totoo kuandad sikaran dili,
: Anggapoy Dios!
: Maoges ira tan makapataktakot iray ginagawa ra,
: anggapoy anggan sakey so manggagaway kamaungan.
2: Manlapud tawen oosdungan na Katawan iray katoowan,
: ta labay ton nengnengen no wala ra kasiy makalakal,
: no wala kasiy mangigagalang ed sikato.
3: Aliwa so nakar dan amin;
: nampapara ran maoges.
: Anggapod sikaray manggagaway kamaungan,
: anggapoy anggan sakey.
4: Tetepeten na Katawan , Sarayan totoon managgaway kaogsan, ag da amta?
: Pambibilay da ray tatakewen dad saray totook,
: tan ag ira mampipikasi ed siak.
5: Balet ontan lay kataktakot da,
: ta pipilaan na Dios iray totoon matonung.
6: Saray totoon managgaway kaogsan et dederalen da ray plano na toon mairap-bilay,
: balet say Katawan so manangyagel to.
7: Oy la komun ta nagamuran la na Israel
: so kilalaban a manlalapud Sion!
: Ontan lay panliket na saray totood Israel
: no paaligwasen ira lamet na Katawan .