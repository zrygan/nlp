1: Ilaban mo ak pa, O Dios!
: Katawan , tulongan mo ak natan!
2: Natalo tan nagewgew komun
: iray manggegetman mamatey ed siak!
: Napasener tan napelag ed kababainga
: iray manliliket lapud kagugunigon ko!
3: Onkapoy komun so linawa ra lapud inkatalo
: iray manluludlurey ed siak!
4: Manggayaga tan manliket komun
: ya amin iray ondadagod sika!
: Amin a misasalamat lapud panangilaban mo
: et ikuan da komun, Agaylay talonggaring na Dios!
5: Makapkapoy ak tan pakaskasi ak;
: ganatan mo pay ondagod siak, O Dios.
: Sikay mananulong tan manangilaban ko;
: dago mo ak pa lan tulongan, O Katawan ko!