1: O Dios, ibawag mo pan anggapoy kasalanan ko,
: tan ikatonungan mo ak pad saray totoon ag mamibirbir ed Dios;
: iliktar mo ak pad saray totoon matitila tan maoges!
2: Sikay manangyagel ko;
: akin et inkaindan mo ak?
: Akin et siansiay paniirap ko
: lapud inkaruksa da ray kalaban ko?
3: Ibakim pay liwawam tan say katwaan mo;
: iwanwan da ak komun
: tan ipawil da ak ed Sion a masanton palandey mo,
: tan diad Timplom a panaayaman mo!
4: Onla ak ed satan ed altar mo, O Dios;
: sikay panlalapwan na liket ko.
: Togtogen koy arpak tan kantaan ta kay panangidayew,
: Dios, O Dios ko!
5: Akin et onya lay paneermen ko?
: Akin et mapalaloy kagugunigon ko?
: Say Dios so panilaloan ko,
: tan sikato lamet so idayew ko, say manangilaban ko tan Dios ko.