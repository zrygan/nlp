1: Adakep tan panaayaman la na saray totood Israel so dalin a nibokig na Jordan, manlapud Patar na Arnon ya anggad Patar na Jordan tan diad Palandey na Hermon diad baybay. Duaran arari so tinalo ra.
2: Say sakey ya ari et si Sehon, say Amorreon ari a nanoley ed Hesbon. Sakop na nanarian to so kapaldua na Galaad: manlapud Aroer a walad gilig na Patar na Arnon tan manlapud siudad a walad pegley na saman a patar, ya anggad Ilog na Jabok a ketegan na Amon;
3: sakop to met ni so Patar na Jordan manlapud Dayat na Galilea diad sagur ya anggad Bet-jesimot a bokig na Inatey a Dayat tan nasabi toy alusadsar na Palandey na Pisga.
4: Tinalo da met si Ari Og na Basan sakey ed saray akeraan a Refaim. Nanoley ed Astarot tan Edrei.
5: Sakop na nanarian to so Palandey na Hermon, Saleca, tan intiron Basan ya anggad saray ketegan na Gesur tan Maaca; sakop to met so kapaldua na Galaad ya anggad ketegan na nanarian nen Ari Sehon na Hesbon.
6: Tinalo nen Moises tan saray Israelita ira yan duaran arari. Si Moises ya aripen na Katawan impabetang to ra yan dalin ed saray tribu di Ruben, Gad, tan kapaldua na tribu nen Manases.
7: Si Josue tan saray Israelita tinatalo da ray amin ya arari ed saray dalin a nisagur na Jordan, manlapud Baalgad diad Patar na Libano ya anggad Palandey na Halak diad abalaten ya asingger ed Edom. Inaapag nen Josue yan dalin ed saray tribu tan inter tod sikaran kayaryan da.
8: Sayan parti na dalin et sakopen to ray kapokdulan a pasen, saray alusadsar ed sagur, say Patar na Jordan tan saray alusadsar to, saray palasur ed bokig, tan say ampetang a pasen ed abalaten. Sarayan pasen et nanayaman ira na saray Heteo, saray Amorreo, saray Cananeo, saray Perezeo, saray Heveo, tan saray Jebuseo.
9: Saray totood Israel tinatalo da ray arari na onggendan iran siudad: Jerico, Ai abay na Betel,
10: Jerusalem, Hebron,
11: Jarmut, Lakis,
12: Eglon, Gezer,
13: Debir, Geder,
14: Horma, Arad,
15: Libna, Adullam,
16: Maceda, Betel,
17: Tapua, Hefer,
18: Afec, Lasaron,
19: Madon, Hazor,
20: Simron-meron, Acsaf,
21: Taanac, Megido,
22: Kedes, Jokneam diad Carmel,
23: Dor diad gilig na dayat, Goiim diad Galilea
24: tan Tirzatalomplo tan sakey iran amin ya arari.