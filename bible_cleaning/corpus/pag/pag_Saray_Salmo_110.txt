1: Say Katawan inkuantod katawan ko ya ari,
: Yorung ka ed nikawanan ko anggad napasukok ed sika iray kalaban mo.
2: Manlapud Sion, say Katawan palaknaben toy pakayarim ya ari.
: Oleyan mo ray kalaban mo, kuanto.
3: Maabuloy iray totoom a milaban
: no agew a mibakal kad saray kalaban mo.
: Singa linaew ed kabkabwasan
: saray balolakim onla rad sika diad saray masanton pokdul.
4: Say Katawan sinambaan to tan ag to benegan
: Pari kan anggad angga,
: onung ed inkapari nen Melkisedek.
5: Say Katawan et walad nikawanan a diking mo;
: taloen to ray arari no sikato lay mamasnuk.
6: Sintinsiaan to ray bansa,
: tan panoen to na saray bangkay so alug a panagbakalan,
: taloen to ray arari ed intiron mundo.
7: Say ari oninom ed sobul a walad gilig na dalan,
: tan no binmiskeg la, onalagey a manalo.