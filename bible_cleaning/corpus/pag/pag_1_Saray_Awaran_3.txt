1: Sikara yay lalakin anak nen David a nianak irad Hebron. Say sankapangulowanan si Amnon ya anak tod kinen Ahinoam a Jezreelita. Say kumadwa si Daniel ya anak tod kinen Abigail a Carmelita.
2: Say kumatlo si Absalom ya anak tod kinen Maaca ya anak nen Talmai ya ari ed Gesur. Say kumapat si Adonias ya anak tod kinen Hagit.
3: Say kumalima si Sefatias ya anak tod kinen Abital. Say kumanem si Itream ya anak tod kinen Egla.
4: Nianak ira yan amin ya anem ed Hebron legan na pitora tan kapalduay taon na impanoley nen David diman.
: Si David nanoley ed Jerusalem ed loob na talomplo tan taloy taon,
5: tan amayamay iray lalakin anak tod man.
: Apatiran lalaki so anak tod kinen Batseba ya anak nen Amiel: di Semea, Sobab, Natan, tan Solomon.
6: Wala ni ray siamiran anak ton lalaki: di Ibhar, Elisama, Elifelet,
7: Noga, Nefeg, Jafia,
8: Elisama, Eliada, tan Elifelet.
9: Likud ed sarayan anak nen David, wala ni ray arum a lalakin anak to ed saray inyaamung ton bibii. Wala met so anak ton bii a manngaray Tamar.
10: Sikara yay kabyangay boleg nen Ari Solomon manlapud ama ya anggad anak: Solomon, Roboam, Abiam, Asa, Josafat,
11: Jehoram, Ahazia, Joas,
12: Amasias, Uzias, Jotam,
13: Acaz, Ezekias, Manases,
14: Amon, tan Josias.
15: Apatiray lalakin anak nen Josias a di Johanan, Joakim, Sedekias, tan Sallum.
16: Duaray lalakin anak nen Joakim a di Jeconias tan Sedekias.
17: Sikara yay kabyangay boleg nen Jeconias ya adakep. Pitoray lalakin anak nen Jeconias: di Sealtiel,
18: Malkiram, Pedaya, Senazar, Jecamias, Josama, tan Nedabias.
19: Duaray lalakin anak nen Pedaya a di Zorobabel tan Simei. Si Zorobabel so ama na duaran lalaki a di Mesullam tan Hananias, tan sakey a bii a si Selomit.
20: Wala niy limaran anak nen Zorobabel: di Hasuba, Ohel, Berekias, Hasadias, tan Jusab-hesed.
21: Duaray lalakin anak nen Hananias: di Pelatias tan Jesaias. Si Jesaias so ama nen Refaias ya ama nen Arnan. Si Arnan so ama nen Obadias ya ama nen Secanias.
22: Si Secanias walay anak ton laki a si Semaya tan limaray apo ton lalaki: di Hatus, Igal, Barias, Nearias, tan Safat.
23: Taloray lalakin anak nen Nearias a di Elioenai, Ezekias, tan Azricam.
24: Pitoray lalakin anak nen Elioenai a di Hodavia, Eliasib, Pelaya, Acub, Johanan, Delaya, tan Anani.