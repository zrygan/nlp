1: Say Katawan so managpastol ed siak;
: amin a nakakaukolan ko walad siak.
2: Pampapainawaen to ak ed saray malambut a dika,
: tan iyaakar to ak ed mareen a danum.
3: Papasimbaloen toy biskeg ko.
: Iwawanwan to ak ed saray maptek a dalan, onung na insipan to.
4: Anggan sankabilongetay dadalanen ko,
: ag ak ontakot,
: ta wala kad abay ko.
: Say baston tan say pekpek mo iyaagel da ak.
5: Mangipaparaan kay ponsia a para siak,
: a pakanengnengan ed siak na saray kalaban ko;
: maliket so pangaawat mod siak,
: tan manlepwa so pamapanom na kupak.
6: Andi-saew a say kaabigan mo tan say panangarom et mansiansiad siak legan kon mambibilay;
: tan ando lan ando a manayam ak ed abung mo.