1: Say Katawan so sasalimbengan ko.
: Panoy pangibaga na siopaman ed siak,
: Tikyab kan singa manok ed kapalandeyan,
2: ta saray totoon maoges pininat tan impaarap da la ray pana ra
: a mangena diad ambilonget ed saray totoon matonung.
3: Antoy nagawaay toon matonung,
: no aderal lan amiy bengatla.
4: Say Katawan walad masanton timplo to;
: walad tawen so trono to.
: Babantayan toy amin a katoowan
: tan amta to ray gagawaen da.
5: Say Katawan sasalaysayen to ray matonung tan saray maoges a totoo;
: kabkabosul to ray totoon maruksa.
6: Ipepelag toy ngalab tan mandarlang ya asupri ed saray totoon maoges;
: dusaen to ra na makasinit a dagem.
7: Matonung so Katawan tan aaroen toy maung iran gawgawa;
: manayam irad kawalaan to iray totoon manggagawad saraya.