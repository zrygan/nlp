1: Amayamay iray kalaban ko, Katawan
: dakerakel iray onsusumpad siak!
2: Tongtongtongen da ak tan kuanda,
: Ag tulongan na Dios.
3: Balet sika Katawan , sasalimbengan mo ak lawas,
: pian niarawi ak ed kaatapan;
: panataloen mo ak
: tan pabibiskegen moy linawak.
4: Ontatawag ak na maksil a patulongan ed Katawan ,
: tan manlapud masanton palandey to, eebatan to ak.
5: Ondorokul ak tan naoogip ak,
: et maung so ibabangon ko, ta say Katawan iyaagel to ak.
6: Ag ko antakot iray libo-libon kalaban ko a manlalakob ed siak.
7: Gala pa, Katawan ! Ilaban mo ak, O Dios ko!
: Dudusaen mon amin iray kalaban ko,
: tan eekalan mo ray pakayarin mamasakit ed siak.
8: Say kilalaban manlalapud Katawan
: bindisionan to komun iray totoo to.