1: Mansalita ak a pamabiskeg kod linawa na Jerusalem;
: Ag ak mampainawa ya anggad sikatoy nilaban,
: Tan onsinag a singa baleg a silew ed labi so pananalo to.
2: Jerusalem, nanengneng na amin a bansa so panalom!
: Nanengneng na amin ya ari ra so kagalangan mo.
: Natawag kad balon ngaran,
: Sakey a ngaran ya inter na dilin Katawan .
3: Magmaliw kan singa marakep a korona a para Katawan .
4: Ag ka la natawag na Nikaindan,
: Odino say dalin mo et natawag na Say tinaynan ya Asawan Bii.
: Say ngaran mo magmaliw a Makakaliket so Dios ed Sikato.
: Say dalin mo natawag na Maliket a Naasawa,
: Lapud makaliliket ed sika so Katawan
: Tan magmaliw kan singa asawan
: laki ed dalin mo.
5: Singa sakey a balolakin mangaasawa na sakey a birhin,
: Say anibokel ed sika asawaen to ka.
: No panoy panliket na nubio ed nubia to,
: Ontan met so panliket ed sika na Dios mo.
6: Angipasen ak ed tapew na saray padir mo, Jerusalem, na saray bantay;
: Nepeg ya agew labi ran ag balut ondeen.
: Nepeg ya ipanunot dad Katawan iray sipan to
: Tan ag da ipalingwan ed Katawan .
7: Nepeg ya ag da pampapainawaen so Katawan anggad ipaalagey to lamet so Jerusalem,
: Tan gawaen ton siudad a dadayewen na intiron mundo.
8: Say Katawan sinambaan ton insipan,
: Tan lapud pakayari to sumpalen to yan sipan to
: Ag la magmaliw a tagano na saray kalaban yo iray bungay tanaman yo,
: Tan ag la inomen na saray sangkaili so alak yo.
9: Balet sikayo a nantanem tan nanani na bungay trigo,
: Kanen yoy tinapay tan idayew yoy Katawan .
: Sikayon nanaasikaso tan namboborbor na ubas
: Inomen yod saray patio na Timplok so alak.
10: Sikayon totood Jerusalem, paway kayod siudad
: Tan manggawa kayoy dalanen na
: saray ompapawil a totoo yo!
: Mangiparaan kayoy maawang a dalan;
: ekalan yo na saray bato!
: Mangyan kayo na saray tanda, pian naamtaan na saray bansa
11: A say Katawan ibabawag tod
: intiron mundo
: Ibaga yod saray totood Jerusalem
: A say Katawan onsasabin mangilaban ed sikayo,
: Kaiba to ray totoon inyagel to.
12: Natawag kayo na Saray Masanton Totoo Na Dios,
: Saray Totoon Inlaban na Katawan .
: Say Jerusalem natawag na
: Say Siudad Ya Inaro Na Dios, Say Siudad Ya Ag Pinaolyan
: Na Dios.