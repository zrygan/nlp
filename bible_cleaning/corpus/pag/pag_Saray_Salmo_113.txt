1: Idayew yoy Katawan !
: Sikayo ran aripen na Katawan , idayew yoy ngaran to!
2: Nagalang komun so ngaran to,
: natan tan diad ando lan ando.
3: Manlapud bokig ya anggad sagur
: idayew yoy ngaran na Katawan !
4: Ooleyay Katawan iray amin a bansa,
: atagey nen saray katawenan so kagalangan to.
5: Anggapoy mipara ed Katawan a Dios tayo.
: Manaayam ed sankatageyan,
6: balet onoosdung
: a mangimano ed saray katawenan tan dalin.
7: Babangonen ton manlapud dabuk iray mairap-bilay;
: aagwaten tod kairapan iray walad pankaukolan;
8: tan pipiolupen to rad saray prinsipi,
: saray prinsipi da ray totoo to.
9: Papagalangan tod abung, na asawan anggapoy anak;
: paliliketen to diad pangiter to ray anak ed sikato.
: Idayew yoy Katawan !