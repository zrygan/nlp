1: Ebatan mo ak pa, no ontawag ak ed sika,
: O Dios a manangyagel ko!
: Tinulongan mo ak nen nagugunigon ak.
: Kasian mo ak pa natan tan dengel moy pikakasik!
2: Kapigay itonda yon mamapabaing ed siak, sikayo ran totoo?
: Kapigay itonday pangaaro yod andi-kakanaan iran salita tan say panaanap yod saray tila?
3: Tandaan yo a say Katawan pinili ton kayaryan to so toon matonung,
: tan dedengelen to ak no ontatawag ak ed sikato.
4: Giwgiw kayon sitatakot tan tondaan yo lay mankasalanan;
: motektek yo yan maung no mandokdokul kayon mareen ed saray katri yo.
5: Mangisaklang kayo na saray dugan
: bagat tan manmatalek kayod Katawan .
6: Dakel iray mampikasi
: Itdan mo kami pay lalon dakel a bindision!
: Mapangasin osdungan mo kami pa, O Katawan !
7: Balet say liket ya inter mod siak
: et baleg ni nen say liket da anggaman a daakan so pilak tan alak da.
8: No ondokul ak, mareen so pakaogip ko,
: ta sika labat, Katawan , so mangyaarawid siak ed kaatapan.