1: Ibagam pad sikami, Israel, so ontan lan impamairap
: ed sika na saray kalaban mo,
: nanlapu lad impanogaw mo!
2: Nanlapud lad impanogaw ko,
: mapalalon pinapairap ak na saray kalaban ko,
: balet ag da ak atalo.
3: Sinusugat da na aralem so beneg ko,
: tan ginawa ran singa binakan alog.
4: Balet say Katawan a matonung
: et inagwat to ak ed inkaaripen.
5: Natalo tan napapoliktar komun
: ya amin iray mamobosul ed Sion.
6: Magmaliw ira komun a singa saray dikan ontutubod toktok na abung,
: a namagaan ira kasakbayan na ibaleg da;
7: anggapoy manipon ed sikara,
: o mamalkut a mangala ed sikara.
8: Anggapod saray ondadalan so mangibaga,
: Bindisionan kayo komuy Katawan !
: Bibindisionan mi kayo diad ngaray Katawan .