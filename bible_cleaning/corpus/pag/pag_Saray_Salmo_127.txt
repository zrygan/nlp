1: No ag ipaalagey na Katawan so abung,
: anggapoy kana so sagput da ray managpaalagey;
: no ag iyagel na Katawan so siudad,
: anggapoy kana so pambabantay da ray guardia.
2: Anggapoy kana na pamasyay panaanap na pambilay,
: ya onogip na atrasado tan ombangoy masakbay.
: Ta iiter na Katawan so nakaukolan da ray aaroen to, legan a naogip ira.
3: Rigalo na Katawan iray anak;
: petepeteg iran tumang.
4: Saray lalakin anak na sakey a too no malangwer ni ra
: et singa ra pana a walad limay sondalo.
5: Maliket so toon walay dakel ya ontan iran pana to!
: Ag balut natalo,
: no miarap ed saray kalaban to diad pasen a panagsintinsiaan.