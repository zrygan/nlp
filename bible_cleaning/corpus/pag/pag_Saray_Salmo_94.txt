1: Katawan , sika so Dios a manudusa;
: ipanengneng mo pay pasnuk mo!
2: Sika so huis na amin a katoowan;
: alagey ka pa tan iter mod saray mapaatagey so dusan kanepegan da!
3: Kapigan so itonda na panggayaga da ray makasalanan?
: Kapigan, Katawan ?
4: Kapigan so itonda na panlalastug da ray managgaway kaogsan,
: tan say pampapasirayew dad saray kasalanan da?
5: Papasegsegangen da ray totoom, Katawan ;
: papairapen da ray totoon kayaryan mo.
6: Papateyen da ray balon bibii, saray olila,
: tan saray sangkailin manaayam ed dalin mi.
7: Kuanda, Ag itayo nanenengneng na Katawan ;
: ag itayo nanaimano na Dios na Israel.
8: Talusan yo, sikayo ran totook, agaylay inkakulang-kulang yo!
: Kapigay pakaaral yo?
9: Pinalsa na Dios iray layag tayoag to makadngel?
: Pinalsa to ray mata tayoag to makanengneng?
10: Pampapasnukan to ray bansaag to ra dusaen?
: Bumabangat na katoowananggapoy amta to?
11: Amta na Katawan so nununotey totoo;
: amta to ya andi-kakanaan so panagnunot da.
12: Katawan , agaylay liket na toon bibilinen mo,
: say toon babangatan mo na ganggan mo!
13: Iitdan mo na inawa no panaoy gunigon,
: anggad pakakotkot na abut a pamatit ed saray makasalanan.
14: Ag paolyan na Katawan iray totoo to;
: ag to ikaindan iray totoon kayaryan to.
15: Manari lamet so inkatonung ed saray korti,
: tan italindeg na amin a totoon matonung.
16: Siopay angitalindeg ed siak ed saray totoon maoges?
: Siopay angibad siak diad insumlang kod saray managgaway kaogsan?
17: No ag ak tinulongay Katawan ,
: wala ak la komun a tampol ed dalin na kareenan.
18: Kuanko, Natutumba ak;
: balet inampaya ak na ag mangoman a panangarom, O Katawan .
19: No mapagpaga tan nagugunigon ak,
: liligligwaen tan pagagayagaen mo ak.
20: Ag mo pibabalian iray maoges a huis,
: ya ipapasen dan onung ed ganggan so bengatlan aliwan matonung,
21: a mankokomplut ira sumpad saray maung a totoo,
: tan sisintinsiaan da na patey iray anggapoy kasalanan.
22: Balet iyaagel ak na Katawan ;
: ilalaban ak na Dios ko.
23: Lapud kaogsan da dusaen to ra,
: tan lapud saray kasalanan da deralen to ra;
: say Katawan a Dios tayo so manderal ed sikara.