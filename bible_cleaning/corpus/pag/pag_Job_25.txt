1: Inmebat si Bildad
2: Makapanyari so Dios; nepeg a takotan na amin;
: pansiasiansiaen ton mareen so mangatatawen a panarian to.
3: Wala tay makabilang ed saray managlingkur ton anghil?
: Wala tay pasen ya ag nasindagan na silew na Dios?
4: Panon a magmaliw a matonung o malinis ed arap na Dios so sakey a too?
5: Diad pakanengneng to, anggan say bulan aliwan maliwawa,
: tan saray bitewen aliwan malinis.
6: Insan lad saray totoo a sakey a bigis, sakey ya alombayar?
: Mabli kasi ed arap na Dios?