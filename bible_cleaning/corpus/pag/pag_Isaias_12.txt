1: Onsabiy agew a saray totoo mankanta ra
: Idadayew ta ka, Katawan !
: Mamapasnuk kad siak nen saman,
: balet natan liligliwaen mo ak tan
: ambetel lay olom ed siak.
2: Say Dios so manangilaban ko;
: manmatalek ak ed sikato, et ag ak antakot.
: Say Katawan iitdan to ak na pakayari tan biskeg;
: sikatoy manangilaban ko.
3: Onung a say ambetel a danum et
: mangiiter na liket ed saray totoon napgaan,
: ontan met a saray totoo na Dios et manliket ira no ilaban to ra.
4: Onsabiy agew a saray totoo ikanta ra,
: Misalamat kayod Katawan !
: Kerew kayod sikaton tulongan to kayo!
: Ibaga yod amin a bansa iray ginagawa to!
: Ibaga yod sikara ya ontan lay inkatalonggaring to!
5: Kantaan yoy Katawan , lapud saray ginagawa ton matalonggaring.
: Ipaamta yo ya ed sankamundoan.
6: Maneyag tan mankanta kayod liket, sikayon manaayam ed Sion!
: Matalonggaring so masanton Dios na Israel,
: tan manaayam ed kawalaan da ray totoo to.