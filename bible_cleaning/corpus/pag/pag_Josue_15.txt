1: Saray pamilya na tribu nen Juda naawat day onggendan a parti na dalin
: Sakop na dalin da so anggad sankaarawian a pasen ed abalaten na kalawakan na Zin, diad ketegan na Edom.
2: Sayan ketegan ed bandad abalaten et onggapod samput na Inatey a Dayat,
3: tan mampaabalaten a manlapud Dalan na Akrabim tan ontuloy ya anggad Zin. Ondalan ed abalaten na Cades-barnea, labasan toy Hezron tan ontuloy ed Adar, insan onlikod Karka,
4: ondalan ed Azmon, tan tontonen toy kolus a walad ketegan na Egipto tan talusen toy Dayat na Mediteraneo a sikatoy pansamputan na ketegan. Sikato yay ketegan na Juda ed bandad abalaten.
5: Say ketegan ed bandad bokig et say Dayat ya Inatey ya anggad sabangan na Ilog na Jordan.
: Say ketegan ed bandad baybay et manlapud man
6: ya ontuloy ya anggad Bet-hogla, tan nadalan toy baybay na Bet-araba. Insan mampatatdang ed Bato na Bohan si Bohan et lakin anak nen Ruben,
7: manlapud Patar na Acor ya anggad Debir, insan onlikod baybay a mamaarap ed Gilgal ya akaarap ed Dalan na Adumim diad abalaten a dapag na patar. Manlapu dia ontuloy ed saray sobul na En-semes, insan diad En-rogel,
8: tan mampatatdang ed Patar na Hinom diad niabalaten a dapag na pokdul a kawalaan na Jerusalem a siudad na saray Jebuseo. Say ketegan ontuloy ya anggad toktok na pokdul ed nisagur a dapag na Patar na Hinom, diad nibaybay a samput na Patar na Refaim.
9: Manlapud man ontalus ed saray Sobul na Neftoa tan diad saray siudad ya asingger ed Palandey na Efron. Manlapud man onlikon mamaarap ed Baala odino Kiryat-jearim,
10: a diman onsaliberber ed sagur na Baala a mamaarap ed nipokdul a dalin na Edom, insan ontuloy ed nibaybay a dapag na Palandey na Jearim odino Kesalon, insan mampalasur ed Bet-semes tan ondalan ed Timna.
11: Ontuloy so ketegan ed pokdul a nibaybay na Ecron, onlikon mamaarap ed Sikeron, insan ondalan ed Palandey na Baala, tan ontuloy ed Jamnia. Say ketegan mansamput ed Dayat na Mediteraneo,
12: a sikatoy ketegan ed bandad sagur.
: Diad loob na sarayan ketegan nanayam iray totoo a kabyangan na saray pamilya nen Juda.
13: Onung na ingganggan na Katawan ed kinen Josue, niiter so parti na dalin na Juda ed kinen Caleb a lakin anak nen Jefone tan kabyangay tribu nen Juda. Naawat to so Hebron, say siudad a kayaryan nen Arba ya ama nen Anak.
14: Pinataynan nen Caleb iray kabyangay boleg nen Anaksaray boleg di Sesai, Ahiman, tan Talmai.
15: Manlapud man linmay Caleb ed Debir tan dinogpaan to ray totoon manaayam diman. Nen saman sayan siudad tatawagen a Kiryat-sefer.
16: Inkuanen Caleb, Paasawak si anak kon Acsa ed lakin makadakep ed Kiryat-sefer.
17: Si Otniel, a lakin anak nen Kenaz a lakin agi nen Caleb, so akadakep ed samay siudad, kanyan impaasawa nen Caleb ed sikato si Acsa ya anak to.
18: Diad agew na kasal da, imbaga nen Otniel ed kinen asawa to a mikerew ed kinen ama to na sakey ya alog. Inmepas ed asno imay asawa nen Otniel, tan tinepet nen Caleb no anto so labay to.
19: Inmebat, Itdan yo ak pa na dalin a kawalaan na sobul. Amaga may inter yod siak a dalin. Kanyan inter nen Caleb ed sikato iray niatagey tan niabeban sobul.
20: Sikato ya so dalin a naawat na saray pamilyay tribu nen Juda.
21: Saray siudad a wala rad bandad abalaten a kayaryan da, ya asingger irad ketegan na Edom, et saraya: Cabseel, Eder, Jagur,
22: Cina, Dimona, Adada,
23: Kedes, Hazor, Itnan,
24: Zif, Telem, Bealot,
25: Hazor-hadata, Keryot-hezron odino Hazor,
26: Amam, Sema, Molada,
27: Hazar-gada, Hesmon, Bet-pelet,
28: Hazar-sual, Beer-seba, Bizjoteya,
29: Baala, Iyim, Ezem,
30: Eltolad, Cesil, Horma,
31: Siclag, Madmana, Sansana,
32: Lebaot, Silhim, Ayin, tan Rimon; duamplo tan siam iran amin a siudad, a pati saray baleg ed kaliber-liber da.
33: Saray siudad ed saray alusadsar et saraya: Estaol, Zora, Asena,
34: Zanoa, En-ganim, Tapua, Enam,
35: Jarmut, Adullam, Soco, Azeka,
36: Saaraim, Aditaim, Gedera, tan Gederotaim; labinapat iran amin a siudad, a pati saray baley ed kaliber-liber da.
37: Siudad da met ni ra yay onggendan: Zenan, Hadasa, Migdal-gad,
38: Dilan, Mizpa, Jocteel,
39: Lakis, Bozcat, Eglon,
40: Cabon, Lakmam, Kitlis,
41: Gederot, Bet-dagon, Naama, tan Maceda; labinanem iran amin a siudad, a pati saray baley ed kaliber-liber da.
42: Wala met ni ra yan siudad da: Libna, Eter, Asan,
43: Ifta, Asena, Nezib,
44: Ceila, Aczib, Maresa; siamiran siudad iran amin a pati saray baley ed kaliber-liber da.
45: Wala met so siudad dan Ecron a pati saray baley tan saray bario to,
46: tan amin da ray siudad tan saray baley ya asingger ed Asdod, manlapud Ecron ya anggad Dayat na Mediteraneo.
47: Wala met ni ra so siudad dan Asdod tan Gaza, a pati saray baley tan saray bario ra, a nasabi ra so kolus ed ketegan na Egipto tan say gilig na Dayat na Mediteraneo.
48: Diad kapokdulan iran dalin saraya so siudad da: Samir, Jatir, Soco,
49: Dana, Kiryat-sefer odino Debir,
50: Anab, Estemoa, Anim,
51: Gosen, Holon, tan Gilo; labinsakey a siudad iran amin, a pati saray baley a kaliber-liber da.
52: Siudad da met iray onggendan: Arab, Duma, Esan,
53: Janim, Bet-tapua, Afeca,
54: Humta, Hebron, Sior; siamiran siudad iran amin a pati saray baley ed kaliber-liber da.
55: Siudad da met ni ray onggendan: Maon, Carmelo, Zif, Juta,
56: Jezreel, Jocdeam, Zanoa,
57: Cain, Gabaa, tan Timna; samplora a siudad iran amin, a pati saray baley ed kaliber-liber da.
58: Wala met ni ra yan siudad da: Halhul, Bet-sur, Gedor,
59: Mearat, Bet-anot, tan Eltecon; anemiran siudad iran amin, a pati saray baley ed kaliber-liber da.
60: Siudad da met ni ray onggendan: Kiryat-baal odino Kiryat-jearim tan Rabba; duara ran siudad, a pati saray baley ed kaliber-liber da.
61: Diad kalawakan saraya so siudad da: Bet-araba, Midin, Secaca,
62: Nibsan, Siudad ya Asin, tan En-gadi; anemiran siudad iran amin, a pati saray baley ed kaliber-liber da.
63: Balet saray totood Juda ag da ayarian a pinataynan iray Jebuseo a manaayam ed Jerusalem. Manaayam ni rad man a kaiba da ray totood Juda.