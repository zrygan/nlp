1: Insan tayo nampabaybay tan intuloy tayoy kurang tayo ya anggad dalin na Basan, et pinmaway si Ari Og a pati saray amin a totoo to a mibakal ed sikatayo diad asingger ed baley na Edrei.
2: Balet say Katawan kuantod siak, Ag kayo natatakot ed sikato. Ipalimak ed sikayo si Ari Og tan saray totoo to, tan amin a dalin to. Gawa yod sikato so singa ginawa yod si Sehon ya ari da ray Amorreo a nanoley ed Hesbon.
3: Kanyan say Katawan impatalo to met ed sikatayo si Ari Og tan saray totoo to, insan tayo ra pinapatey ya amin.
4: Dinakep tayo met iray amin a baley toanggapoy baley to ya ag tayo inala. Anemaplon amin so baley ya adakep tayosay intiron dalin na Argob, a dimay nanoleyan nen Ari Og na Basan.
5: Amin da ra yan baley et apaliberan iray atatagey a padir, walaan ira na saray puirta, tan abalewetan ira na balatyang; wala met iray amayamay a barion anggapoy padir.
6: Dinederal tayo ray amin a baley tan pinapatey tayo ray amin a lalaki, bibii, tan amin ya ogogaw, a singa ginawa tayod saray baley a kayaryan nen Ari Sehon na Hesbon.
7: Inaala tayo ray ayayep da tan saray kayamanan da ray baley da.
8: Diad saman a panaon inala tayod saraman a duaran Amorreon ari so dalin a nibokig na Ilog na Jordan, manlapud Ilog na Arnon ya anggad Palandey na Hermon.
9: Saray Sidonio et tatawagen da na Sirion so Palandey na Hermon, balet saray Amorreo Senir so panatawag da.
10: Inala tayo ray amin a dalin a sakop nen Ari Og na Basan: saray siudad ed niatagey a patar, saray dalin ed Galaad tan Basan, ya anggad saray baley na Saleca tan Edrei diad bokig.
11: Si Ari Og so kaonuran ed saray totoon Refaim. Say longun ton bato et ngalngali duaran mitro so benlag to tan limaran mitro so onduy to, onung ed panagsukat na karaklan. Nanengneng ni man a longun ed Raba a siudad da ray Ammonita.
12: Nen nala tayo lay dalin, impabetang kod saray tribu di Ruben tan Gad so pasen a baybay na baley na Aroer diad asingger ed Ilog na Arnon tan say parti na kapokdulan a dalin na Galaad a pati saray baley to.
13: Diad kapaldua na tribu nen Manases impabetang kod sikara so nakdaan a dalin na Galaad tan say amin a dalin na Basan a nanoleyan nen saman nen Og a salanti say intiron dalin na Argob.
: Atawag a dalin na saray Refaim so Basan.
14: Si Jair a kabyangan na tribu nen Manases et inala ton kayaryan so intiron dalin na Argob, a salanti say Basan, ya anggad ketegan na Gesur tan Maaca. Inngaran tod sikaton dili iray bario, tan anggad natan atawag ni ra a bario nen Jair.
15: Impabetang kod boleg nen Makir a kabyangay tribu nen Manases so dalin na Galaad.
16: Diad saray tribu di Ruben tan Gad impabetang ko so dalin a manlapud Galaad ya anggad ilog na Arnon. Say pegley na ilog so ketegan dad abalaten, tan say ketegan dad baybay et say Ilog na Jaboc a say parti to et say ketegan da ray Ammonita.
17: Diad sagur nasabi na ketegan da so Ilog na Jordan, manlapud Dayat na Galilea diad baybay ya anggad Dayat ya Inatey diad abalaten tan diad Palandey na Pisga diad bokig.
18: Diad saman met a panaon inter kod sikara iray onggendan a bilin: Say Katawan a Dios tayo et inter tod sikayo yan dalin ed bokig na Jordan ta panayaman yo. Natan sirin itdan yoy armas iray nayarin mibakal a totoo yo tan pabaliw yo rad Jordan; manayam irad onaan na saray arum a tribu na Israel, ta ibaan da ran manakup ed dalin da.
19: Saray kaasawaan yo, saray anak yo, tan saray baka yoamtak ya amayamay iray ayayep yoet sikara labat so natilak ed baley ya impabetang kod sikayo.
20: Tulongan yo ray kapara yon Israelita ya anggad nasakop da lay dalin ya iter ed sikara na Katawan diad sagur na Jordan tan anggad napanayam la rad man na Katawan ya anggapo lay manigensigen ed sikara, a singa ginawa to la diad sikayo. Kayari to ya, nayarian yo lay ompawil ed sayan dalin ya impabetang kod sikayo.
21: Insan inkuankod kinen Josue: Anengneng mo ray amin a ginawa na Katawan a Dios mo ed saramay duaran ari a di Sehon tan Og; onman so gawaen to ed balang sakey a too ed dalin a looban yo.
22: Ag yo ra tatakotan, ta milaban para sikayo so Katawan a Dios yo.
23: Diad saman a panaon masimsimoon ak a nampikasi,
24: Amtak, O Katawan a Dios , ya impanengneng mod siak labat so gapo na saray baleg tan makapakelaw a bengatlan gawaen mo. Diad tawen odino diad dalin, anggapoy diyos-diyos a makagawa na saray makapakelaw a bengatlan ginagawam!
25: Abuloyan mo pan makabaliw ak ed Ilog na Jordan, Katawan , pian nanengneng koy mataban dalin ed biek na ilog, say marakep a kapokdulan a dalin tan saray Kapalandeyan na Libano.
26: Balet lapud sikayo akapasnuk ed siak so Katawan tan ag to ak la dengelen. Inkuanto la laingen, Duga la tan! Ag mo la ya bibitlaen a balut!
27: Lakad toktok na Palandey na Pisga ta bantag kad baybay, diad abalaten, diad bokig, tan diad sagur. Apiapiger mon imanoen so nabantag mo, ta ag kan balut makabaliw ed Ilog na Jordan.
28: Bilin mo si Josue. Pabiskeg moy linawa to, lapud sikatoy mangipangulo ed saray totoo diad ibaliw dan manakup ed dalin a nanengneng mo.
29: Kanyan nanayam tayod patar a kasumbaliwan na baley na Bet-peor.