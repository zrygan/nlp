1: Say maung a ngaran et magmaung ni nen say mabmablin pabalingit; say agew na ipatey na too et maung ni nen say agew na inkianak to.
2: Magmaung niy onlad abung a walay ermen lapud walay inatey nen say onlad abung a walay ponsia, ta diad iyakar ed kawalaay inatey nipanunot a say patey et manaalagar ed sikatayon amin.
3: Magmaung niy ermen nen say elek, ta nayarin pabilongeten toy lupam, balet aruman toy pakatalus mo.
4: Makulang-kulang so toon mannununot lawas na nipaakar ed liket. Makabat balet so toon mannununot na nipaakar ed patey.
5: Magmaung niy makadngel na pasnuk na toon makabat nen say makadngel na kantan panangidayew na toon makulang-kulang.
6: Say elek na toon makulang-kulang et singa masalanisit a kasabitan a napopoolan. Anggapoy kabaliksan to.
7: Say toon makabat a manasaol na kapara ton too et singa lamlamang toon makulang-kulang. Say pasoksok deralen toy maung ya inkatoo.
8: Say pangangga na bengatla et maung ni nen say gapo to. Say toon maanos maung ni nen say toon mapaatagey.
9: Ag ka bengatbengat mamapasnuk; inkakulang-kulang so pomokuk na sakit na linawa.
10: Ag mon balut itetepet, Akin et maung niy kipapasen na bilay nen saman nen say natan? Aliwa yan tepet na makabat a too.
11: Balang toon mambibilay nepeg a walay kakabatan to, ta no walaan kay kakabatan singa ka anawir na kayamanan.
12: Say kakabatan iyagel to kad kaatapan a singa pangyagel ed sika na kuarta. Say kakabatan iyarawi to kad kaatapansikato yay kamaungan na pakatalus.
13: Dalepdep mo no antoy ginawa na Dios. Siopay makapetek ed pikewet a ginawa na Dios?
14: Manliket ka no maligen so bilay mo. Balet no nagugunigon ka, nunot mo: iiter na Dios so liket tan say gunigon tan ag mon balut naamtaan no antoy onsoblay a nagawa.
15: Legan na andi-kakanaan ya impanbilay ko anengneng koy amin a bengatla. Wala ray totoon matonung ya antikey so bilay da, balet wala ray maoges a totoo ya andokey so bilay da.
16: Kanyan ag mo lalabasey inkatonung mo odino say inkakabat moakin et pateyen moy sikan dili?
17: Balet ag mo met lalabasey inkaoges mo odino inkakulang-kulang moakin et ompatey ka kasakbayan na nigetar a panaon?
18: Ag mo lalabasey inkaoges odino say inkatonung mo. Igalang moy Dios et onaligwas ka met ni lamlamang.
19: Dakel niy nagawaan na kakabatan para sakey a too nen say nagawaan na samploran manoley para sakey a siudad.
20: Anggapoy too diad tapew na dalin a manggagawa lawas na kamaungan tan ag balut mankasalanan.
21: Ag mo dedengeley amin ya ibabagay totoota ag la pigan narengel moy pangisasambad sika na aripen mo;
22: tan amtam ed sikan dili ya amimpiga-piga lay impangisambam ed arum a totoo.
23: Inkanak so kakabatan ko diad impanubok kod sarayan amin. Ginetmak a magmaliw ak a makabat, balet ag ko nayarian.
24: Panoy pakapikabat na sakey a too ed kabaliksan na bilay? Aralem a tuloy so kabaliksan to, ag nayarin natalusan.
25: Inyapasakey koy siak a dili ed pangamta tan panaral; peteg a ginetmak so mansokimat ed kakabatan tan saray ebat na saray tepet ko, tan say pangamtak na kaogsan na inkakulang-kulang.
26: Arumog ko a lalon ampait niy bii nen say patey. Singa patit a mangerel ed sika so panangaro tod sika odino singa sakey ya iket; singa golunggolung ya ombaliber iray taklay ton onlakap ed sika. Nibatikan ya na toon makapaliket ed Dios, balet erelen to so toon makasalanan.
27: On, kuay Managpulong, nankalkalnan akabatan ko ya, legan kon aanapen iray ebat.
28: Nananap ak na arum ya ebat, balet anggapoy arumog ko. Arumog kon sanlibo so sakey a laki a nayarin galangen ko, balet anggapoy anggan sakey a bii.
29: Saya labat so naaralan ko: Pinalsa na Dios a maptek so too, balet say too amayamay so sinmeseksek a kaogsan ed olo to.