1: Say Katawan ya amalsad sika,
: Israel, kuanto,
: Ag ka natatakotiyagel ta ka.
: Tinawag ta kad ngaran mokayaryan ta ka.
2: No ondalan kad aralem a danum, wala ak ed sika;
: ag ka natabunan na saray gunigon mo.
: No ondalan kad apoy, ag ka napoolan;
: ag ka napasakitan na saray ambelat a subok ya onsabid sika.
3: Ta siak so Katawan a Dios mo,
: say masanton Dios na Israel, a mangilalaban ed sika.
: Ipatalok so Egipto, Etiopia tan Seba pian narondon ka.
4: Ipatalok ya amin iray bansa pian nilaban koy bilay mo,
: lapud mabli kad siak
: tan lapud inaro ta ka tan itdan ta kay kagalangan.
5: Ag ka natatakotwala ak ed sika!
: Manlapud bokig tan sagur
: pasempeten ko ray totoom.
6: Ibagak ed baybay ya ibolus to ra
: tan ibagak met ed abalaten ya ag to ra popokpokan.
: Ibagak ya abuloyan da ray totook ya ompawil a manlapud saray arawin dalin,
: ompawil iran manlapud amin a sokung na mundo.
7: Sikaray dilin totook,
: tan pinalsak ira a mangiter ed siak na kagalangan.
8: Say Dios kuanto,
: Awit yod korti iray totook.
: Walay mata ra, balet ag ira makanengneng;
: walay layag da, balet ag ira makadngel!
9: Pantitipon yo ray amin a totoo ed saray bansa.
: Siopad saray diriyos da so makapangipasakbay ed nagawa ed arapen a panaon?
: Siopad sikaray angipasakbay ed nagagawa natan?
: Iyarap komun na sarayan diriyos iray tasi ra
: a mamaneknek ya ag ira alingo,
: a mangipaliwawa ed katwaan na saray salita ra.
10: Totood Israel, sikayo ray tasik;
: pinili ta kayon aripen ko,
: pian nakabatan yo ak tan manisia kayo ed siak
: tan natalusan yo a Siak si Siak.
: Likud ed siak anggapo lay arum a dios
: nen saman, natan, tan anggan kapigan.
11: Bukbukor ko so Katawan ,
: siak labat so makapangilaban ed sikayo.
12: Impasakbay koy nagawa,
: insan inlaban ta kayo.
: Anggapoy dios na arum a bansa a nanggawad saya;
: sikayo ray tasik.
13: Siak so Dios tan Siak si Siak.
: Anggapoy makapaliis ed pakayarik;
: anggapoy makaoman ed antokaman a gagawaen ko.
14: Say masanton Dios na Israel, say Katawan a Mananondon yo, kuanto,
: Diad pangilaban kod sikayo,
: mangibaki ak na saray sondalo a mibakal ed Babilonia;
: igebak iray puirta na siudad,
: et magmaliw ya akis so eyag
: na saray totoo to.
15: Siak so Katawan , say masanton Dios yo.
: Pinalsa ta ka, Israel, tan siak so arim.
16: Nen saman a panaon, say Katawan nanggaway dalan a binmeltang ed dayat,
: say dalan ed madaluyon a danum.
17: Insulong tod kadederal iray makapanyarin sondalo,
: saray sondalon akakarwahi tan akakabayo.
: Atumtumba ra, et ag la ra makabangon,
: naandipat iran singa narep a silew na lamparaan!
18: Balet say Katawan kuanto,
: Ag kayo manmamatalek ed saray agawgawad imbeneg a panaon,
: odino pinunot iray agawa nen saman ni.
19: Talaranan yoy gawaen kon balo a bengatla.
: Nagagawa lananengneng yo la natan!
: Manggawa ak na dalan ed kalawakan
: tan itdan ta kayo na saray sobul diman.
20: Igalang ak na anggan saray ayayep ed katakelan;
: idayew ak na saray asod katakelan tan saray abistrus
: no saray ilog et paagosen kod kalawakan,
: pian naitdan na danum iray totook a pinilik.
21: Sikaray totoon ginawak a para siak,
: mankanta ra na saray dayew ko!
22: Say Katawan kuanto,
: Balet sinmawa kad siak nen saman, Israel;
: ag mo ak inggalang.
23: Ag mo ak inyakaran na karnirom a para bagat a popoolan;
: ag mo inkanan pangigalang ed siak iray bagat mo.
: Ag ta ka impansakbat na ambelat
: diad impamilit kod sikan mangibagat
: odino pinairap ta ka diad impankerew kod sikay insinso.
24: Ag mo ak insaliwan na insinso
: odino pinenek ak na taba na saray tabay ayayep mo.
: Say agawa, ingen, et siak so impansakbat mo lapud saray kasalanan mo;
: pinakesaw mo ak lapud saray kaogsan a ginagawam.
25: Anggaman ontan, siak so Dios a mamipirdonad saray kasalanan mo,
: et onyay gagawaen ko lapud inka-Dios ko.
: Ag ta ka singilen ed saray
: kasalanan mo.
26: Onla ta ed korti; ipaway mo no antoy dalem mo!
: Iparontal mo ray pankatonungan mo a mamaneknek a dugay gagawaen mo!
27: Say sankaonaan a lakim et nankasalanan;
: nankasalanan ed siak iray pangulom,
28: tan saray manoley mo impagmaliw dan andi-kakanaan a pasen so santuariok.
: Lapud saya dineral koy Israel;
: inyabuloy kon napabaingan iray dilin totook.