1: Nipaakar ed inkatonung tan inkatoor yan kantak;
: et sika, O Katawan , so pangakantaan ko.
2: Mambilay ak ya anggapoy kaogsan ko.
: Kapigan so idagom ed siak?
: Mambilay ak ya anggapoy pakabalawan diad abung ko
3: tan ag kon balut abuloyay kaogsan.
: Kabosul koy gagawaen da ray totoon onaarawid Dios;
: anggapoy pibabalik ed sikara.
4: Ipolisay ko ray maoges a kanunotan
: tan ag ko mibiang ed kaogsan.
5: Paarawien koy siopaman
: a beneg-benegan a mamapaoges ed kapara ton too;
: ag ko anosan so too
: a mapaatagey tan malastug.
6: Manliket ak ed saray matoor ed Dios
: tan panayamen ko rad palasiok.
: Naabuloyan a manlingkur ed siak
: iray nagnap a napanmatalkan.
7: Anggapoy managpalikdon manayam ed palasiok;
: anggapoy mansimpisimpitan a magnayon ed arap ko.
8: Kinabwasan a deralen ko
: iray totoon maoges ed dalin tayo.
: Papawayen kod siudad na Katawan
: iray amin a managgaway kaogsan.