1: Nen wala ak ed gunigon tinmawag ak ed Katawan ,
: et inebatan to ak.
2: Iyagel mo ak pa, Katawan ,
: ed saray matitila tan saray managpalikdo.
3: Sikayo ran matitila, antoy gawaen na Dios ed sikayo?
: Panoy panusa tod sikayo?
4: Dusaen to kayod panamegley na saray maotuk a panay sondalo,
: diad panamegley na saray ampetapetang a ngalab!
5: Say piamung ed sikayo et singa kaoges na panayam ed Mesec
: o piamung ed saray taga Kedar!
6: Abayag lay panaayam ko
: ed kawalaan na saray totoon managbosul na kareenan!
7: No kareenan so salitaen ko,
: say bakal so labay da.