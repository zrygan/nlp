1: Apasimbalo lan nipaalagey so padir, nilira la ray puirta, tan niiter lay kimey da ray guardiay Timplo, saray kumakantad Timplo, tan saray arum a Levita.
2: Insan ko impasen a manoley ed siudad na Jerusalem so duaran lalaki a di Hanani ya agik tan Hananias a pangulon opisyal na tirinsira. Anggapoy mipara ed kinen Hananias ed inkatoor to tan say inkatakot tod Dios.
3: Imbagak ed sikara ya ag da lolokasan iray puirta na Jerusalem no ag ni abayag so imbutay so agew, tan ikaput tan balewetan da ra no wadman ni ray guardia, kasakbayan dan onsiput no onseselek lay agew. Imbagak met ed sikara a monoro ray guardia manlapud saray totoon manaayam ed Jerusalem, tan ipasen da ray arum a mangguardia ed nigana ran pasen, tan saray arum diad kaliber-liber na dilin kaabungan da.
4: Maawang so siudad na Jerusalem, balet daiset iray totoon manaayam diman, tan pigpigara ni ray nipaalagey a kaabungan.
5: Pinuyanan ak na Dios a pantitiponen ko ray totoo tan saray pangulo tan saray opisyal da, tan nengnengen koy listaan na saray pamilya ra. Inanap koy listaaan da ray totoon akaonan pinmawil a nanlapud arum a bansan nibantakan da, et sikato yay nalmok.
6: Dakerakel ed saray nibantak ed luyag na Babilonia so pinmawil ed Jerusalem tan diad Juda; pinmawil so balang sakey ed sikara diad dilin baley to. Saray pamilya da ra ya et manaayam la ran nibantak ed Babilonia nanlapu lad impanakep nen Ari Nabucodonosor ed sikara.
7: Saray pangulo ra et di Zorobabel, Jesua, Nehemias, Azarias, Raamias, Nahamani, Mardokeo, Bilsan Misperet, Bigvai, Nehum, tan Baana.
825: Sikato yay listaan da ray boleg na Israel a kataruk toy bilang na saray pinmawil: Parosduanlibo, sanlasus pitomplo tan dua; Sefatiastalon lasus, pitomplo tan dua; Araanem a lasus, limamplo tan dua; Pahat-moab kabyangan iray boleg nen Jesua tan Joab duan libo, walon lasus tan labinwalo; Elamsanlibo, duan lasus, limamplo tan apat; Zatuwalon lasus, apataplo tan lima; Zacaipiton lasus tan anemaplo; Binuianem a lasus, apataplo tan walo; Bebaianem a lasus, duamplo tan walo; Azgadduan libo, talon lasus, duamplo tan dua; Adonicamanem a lasus, anemaplo tan pito; Begyaiduan libo, anemaplo tan pito; Adinanem a lasus, limamplo tan lima; Ater atawag met na Ezekias siamaplo tan walo; Hasumtalon lasus, duamplo tan walo; Bezaitalon lasus, duamplo tan apat; Harifsanlasus tan labindua; Gideonsiamaplo tan lima.
2638: Pinmawil met ira yan totoo a saray lalaki ra et nanayam ed saray onggendan a baley: Betlehem tan Netofasanlasus, walomplo tan walo; Anatotsanlasus, duamplo tan walo; Bet-azmavetapataplo tan dua; Kiryat-jearim, Cefira, tan Ceerotpiton lasus, apataplo tan talo; Rama tan Gebaanem a lasus, duamplo tan sakey; Micmassanlasus, duamplo tan dua; Betel tan Aisanlasus, duamplo tan talo; Say sananey a Nebolimamplo tan dua; Say sananey ya Elamsanlibo, duan lasus, limamplo tan apat; Harimtalon lasus tan duamplo; Jericotalon lasus, apataplo tan lima; Lod, Hadid, tan Onopiton lasus, duamplo tan sakey; Senaatalon libo, siam a lasus tan talomplo.
3942: Sikato yay listaan da ray boleg na paparin pinmawil: Jedaya kabyangay boleg nen Jesuasiam a lasus, pitomplo tan talo; Imersanlibo, limamplo tan dua; Pasursanlibo, duan lasus, apataplo tan pito; Harimsanlibo tan labimpito.
4345: Saray boleg na Levita a pinmawil: Saray tumutogtog tan saray kumakanta ed Timplo saray kabyangan na boleg nen Asafsanlasus, apataplo tan walo; Saray guardiad Timplo kabyangan iray boleg di Sallum, Ater, Talmon, Acub, Hatita, tan Sobaisanlasus, talomplo tan walo.
4656: Saray boleg da ray kumikimey ed Timplo a pinmawil: Ziha, Hasufa, Taboat, Keros, Sia, Padon, Lebana, Hagaba, Salmai, Hanan, Gidel, Gahar, Reaya, Rezin, Necoda, Gazam, Uza, Pasea, Besai, Meunim, Nefusesim, Bacbuc, Hacufa, Harhur, Bazlit, Mehida, Harsa, Barcos, Sisera, Tema, Nezia, tan Hatifa.
5759: Saray boleg da ray katulong nen Solomon ya akapawil: Sotai, Soferet, Perida, Jaala, Darcon, Gidel, Sefatias, Hatil, Pokeret-hazebaim, tan Amon.
60: Talon lasus, siamaplo tan dua ya amin so bilang da ray kabyangay boleg na saray kumikimey ed Timplo tan saray aripen nen Solomon a pinmawil.
6162: Anem a lasus, apataplo tan dua ray kabyangay boleg di Delaya, Tobias, tan Necoda a pinmawil ira manlapud saray baley na Tel-mela, Tel-harsa, Kerub, Addon tan Imer; balet ag da napaneknekan a kabyangan iray boleg na Israelita.
6364: Saray onggendan a boleg na papari et ag ira makarumog na listaan a mamaneknek na sengeg na pamilya ra: Habaias, Haccoz, tan Barzillai, Say laki na saray paparin kabyangay boleg na Barzillai et angasawa na sakey a biin kabyangay boleg nen Barzillai a taga Galaad tan inala toy ngaran na boleg na katolangan ton laki. Ag ira naawat a papari, lapud ag da napaneknekan no siopa ray lalaki ra.
65: Imbagad sikara na gobirnador na saray Judio ya ag ira makapangan na kakanen ya imbagat ed Dios, anggad walay sakey a parin makapangipanon ed Urim tan Tummim.
6669: Say bilang na amin a pinmawil et apataplo tan duan libo, talon lasus tan anemaplo. Saray lalaki tan bibiin aripen da piton libo, talon lasus, talomplo tan pito; Saray lalaki tan bibiin tumutogtog tan saray kumakantaduan lasus, apataplo tan lima; saray kabayopiton lasus, talomplo tan anem; saray muladuan lasus, apataplo tan lima; saray kamilyoapat a lasus, talomplo tan lima; saray asnoanem a libo, piton lasus tan duamplo.
7072: Amayamay a totoo so tinmutulong ed pambayar na agastos ed impamaalagey lamet ed Timplo. Say gobirnadorpitoran kilo a balituk, limamplon yaung ya ikakanad sirimonya, liman lasus tan talomplon kawes da ray papari; Saray pangulo da ray bolegsanlasus, limamplo tan talo a kilon balituk, sanlibo, apat a lasus tan anemaplon kilo a pilak; saray arum a totoosanlasus, limamplo tan talo a kilon balituk, sanlibo talon lasus, duamplo tan apat a kilon pilak, tan anemaplo tan piton kawes da ray papari.
73: Nanaayam ed saray baley tan saray siudad na Juda iray amin a totood Israel; saray papari, saray Levita, saray guardiad Timplo, saray tumutogtog tan saray kumakanta, saray amayamay ya ordinarion totoo, tan saray kumikimey ed Timplo.