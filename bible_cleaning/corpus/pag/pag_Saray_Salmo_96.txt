1: Kantaan yoy balon kanta so Katawan !
: Kantaan yoy Katawan , amin yon katoowan ed tapew na dalin!
2: Kantaan yoy Katawan , tan idayew yo!
: Ibawag yon inagew-agew so maung a balita ya inlaban to itayo.
3: Ibando yod saray bansa so kagalangan to,
: tan diad amin a katoowan iray makapakelaw a gawgawa to.
4: Matalonggaring so Katawan tan nepeg ya idaydayew;
: nepeg a lalon igalang nen saray amin a diriyos.
5: Talintao labat ya amin iray diriyos da ray arum a bansa,
: balet say Katawan pinalsa to ray katawenan.
6: Galang tan pakayari so walad kaliber-liber to;
: biskeg tan dakep so walad dalem na Timplo to.
7: Amin yon katoowan ed tapew na dalin, idayew yoy Katawan ;
: idayew yoy kagalangan tan pakapanyari to.
8: Idayew yoy mapagalang a ngaray Katawan ;
: mangawit kayoy bagat tan loob kayod Timplo to.
9: Dakmomo kayod arap na Masanton Katawan no omparontal,
: giwgiw kayod arap to, amin yon katoowan!
10: Ibaga yod amin a bansa, Manaari so Katawan !
: Malet so inkiletneg na mundo tan ag balut natenyeg;
: matonung so panintinsia tod amin a katoowan.
11: Manliket kayo, sikayon dalin tan tawen!
: Ongul kan dayat tan amin a pinalsa a manaayam ed sika;
12: manggayaga kayon kaalogan tan amin a pinalsan manaayam ed sikayo.
: Saray kakiewan mankanta ra ed liket diad arap na Katawan ,
13: no onsabiy Katawan a manoley ed sankamundoan.
: Maptek tan matonung
: so panoley tod amin a katoowan.