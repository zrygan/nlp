1: No sikay pampilien ed malinis a kagalangan tan say baleg a kayamanan, pilim so malinis a kagalangan.
2: Wala yan pamparaan na toon mairap-bilay tan say toon mayaman: pinalsa ran dua na Katawan .
3: Saray totoon ikakana ray olo ra nanengneng dan onsasabi so kaatapan, et paliisan da, balet saray totoon kulang na kanunotan subaen da, et nasagmak day kairapan.
4: Igalang moy Katawan tan mampaabeba ka, et nagamuran moy kayamanan, kagalangan, tan andokey a bilay.
5: No inarom so bilay mo, paliisan mo ray patit a mangeerel na saray totoon maoges diad dalan.
6: Ibangat mod ogaw no panoy pambilay to, et ag to nalingwanan legan ton mambilay.
7: Aripen na toon mayaman iray mairap-bilay. Miutang ka, et aripen kay akautangan mo.
8: No mantanem kay bokel na aliwan inkatonung, say deral so onsulming, tan ontonda lay panagpairap mod arum a totoo.
9: Nabindisionan ka no mabonluk so panangiter mo tan inagnag mod saray mairap-bilay so kakanen mo.
10: Paarawim so toon managpaatagey, et ontonda so sangsangan, kolkolan, tan pampapabaingan.
11: No inarom so malinis a puso tan maolimek a panagsalita, nakaarom so ari.
12: Say Katawan gagawaen ton say katwaan so ag balut napikewet diad panamegley na pamapaneknek ton aliwan tua iray salita na saray totoon matila.
13: Say toon mangiras manaayam ed abung; ibabaraan to ya ompan pateyen na lion no ompaway.
14: Say pikakaloguran et sakey a patiteerelen to ray pamapasnukan na Katawan .
15: Inkatoo na saray ogogaw so panggawa ray aliwaliwa tan andi-kakanaan, balet say lewet a pametek ed sikara pagmaliwen to ran makalakal.
16: No manrigalo kad saray mayaman odino pairapen mo ray mairap-bilay pian onyaman ka, magmaliw ka met ni lamlamang a mairap-bilay.
17: Mandengel ka ta ibangat kod sika ray imbabaga na saray totoon makabat. Aral mo ray bangat da, tan
18: manliket ka no nannunotan mo ra tan nayarian mo ran bitlaen.
19: Labay kon manmatalek kad Katawan ; kanyan ibagak irad sika natan.
20: Talomplon balikas iray insulat kon para sika. Napno ra na pakaamta tan maung a simbawa,
21: tan ibangat dad sika no anto so peteg a katwaan. Diad ontan, niiter moy tuan ebat ed saray mangibakid sika.
22: Ag mo tatakewan so mairap-bilay lapud sarasarag mo; ag mo aanamutey pankanawnawam a mamairap ed saray totoon anggapoy nayarian no wala kayod korti.
23: Say Katawan iyalageyan to ra tan taktakoten toy bilay da ray manataktakot na bilay da.
24: Ag ka mikakaaro ed saray totoon mapetang na olo tan maruksa,
25: ta ompan naaralan moy ogali ra, et ag ka la mangoman.
26: Ag mo isisipan a sikay onebat ed saray utang na kaparam a too.
27: No ag ka makabayar, alaen day anggan dokulan mo.
28: Ag mon balut iyaalis so daan a ketegan ya impasen na saray lalakim.
29: Ipanengneng mod siak so toon maung so kimey to, et ipanengneng kod sikay toon daeg to ray karaklan tan manepeg a kaiba na saray arari.