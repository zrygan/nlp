1: Wala ak ed gunigon, O Diosdengel mo pay pikakasik!
: Natatakot ak ed saray kalaban koilaban mo pay bilay ko!
2: Iyagel mo ak pad saray komplut da ray totoon maoges,
: tan diad olupan da ray managgaway kaogsan.
3: Iyoobul dan singa ispada so kadilaan da,
: tan ipapatoyung dan singa pana iray anagasang a salita ra.
4: Masiglat dan ikakayat iray andi-baing a tila ra;
: dederalen da ray maung a totoo diad panamegley na benegan a panagpaoges.
5: Mampapabiskegan iray linawa nipaakar ed saray maoges a komplut da;
: pantotongtongan da no iner so pangiliraan da ray patit da.
: Anggapoy makanengneng ed saraya, kuanda.
6: Maoges iray plano ra, tan kuanda,
: Ayadyari so impangiplano tayo ed sayan krimin.
: Ag natalusan so puso tan kanunotay too!
7: Balet papanaen iray Dios,
: et bigla ran nasusugatan.
8: Deralen to ra, lapud saraman a salita;
: ompeyeng ya amin iray makanengneng ed sikara.
9: Ontakot iran amin;
: dalepdepen da ray ginagawa na Dios,
: tan salitaen da ray gawgawa to.
10: Manliket ya amin iray totoon matonung,
: lapud saray ginagaway Katawan .
: Diad sikatoy pakalmoan day kilalaban;
: igalang na amin a totoon matonung.