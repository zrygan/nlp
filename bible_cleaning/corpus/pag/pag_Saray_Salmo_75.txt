1: Misasalamat kamid sika, O Dios; misasalamat kamid sika!
: Ibabawag mi so ontan lan inkatalonggaring mo,
: tan sasalitaen mi ray makapakelaw a bengatlan ginagawam!
2: Kuay Dios, Inggetar ko la so oras na panintinsia,
: et maptek so panintinsiak.
3: Anggan nayegyeg so mundo
: tan onggiwgiw ya amin iray katoowan,
: pansiansiaen kon malet iray pundasion to.
4: Ibabagak ed saray totoon maoges ya ag ira manlalastug;
5: ibabagak ed sikaran tondaan da lay mampasirayew.
6: Say pananintinsia ag manlalapud bokig o sagur;
: ag met manlalapud baybay o abalaten;
7: say Dios so huis,
: wala ray sisintinsiaan ton nankasalanan tan wala ray ag nankasalanan.
8: Bembembenay Katawan so kupa,
: a napnoy mabayanin alak na pasnuk to.
: Ibabales to tan iinomen na amin a totoon maoges;
: ooputen da ya anggad kaonuran a terter.
9: Balet ag ak ontondan mansalita na nipaakar ed Dios nen Jacob,
: odino mankanta na panangidayew ed sikato.
10: Poteren toy pakayari da ray totoon maoges,
: balet naaruman so pakayari da ray matonung.