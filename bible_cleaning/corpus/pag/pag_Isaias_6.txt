1: Diad samay taon ya inatey si Ari Uzias anengneng koy Katawan. Manyodyorung ed trono ton atagey tan mapagalang, tan nilaknaban na kawes to so intiron Timplo.
2: Manalalagey ed kaliber-liber to iray sirapin, ya anemiray payak na balang sakey. Kapag sirapin sinakbungan toy lupa to na duaran payak to, tan say laman to asakbungan na duara met a payak, tan saramay duara inkana rad pantikyab.
3: Mantatawagan ira
: Masanto, masanto, masanto!
: Masanto so Katawan a Makapanyarin-amin!
: Say sankamundoan napno na kagalangan to.
4: Niyegyeg na saray bosis da so pundasion na Timplo, tan napno na asewek so dilin Timplo.
5: Inkuanko, Pakaskasi ak la! Anggapo lay ilalok! Maoges ya amin so sasalitaen na dilak, tan manaayam ak ed kawalaan da ray totoon maoges so sasalitaen da. Naamtaan ko ya, lapud say Ari a Katawan a Makapanyarin-amin so anengneng na saray dilin matak.
6: Insan sakey ed saramay sirapin so tinmikyab ed kawalaan ko. Walay sankaawit ton ngalab a sinipit ton inalad altar.
7: Indelnet tod bibil ko may ngalab tan kuanto, Nidelnet ya ed bibil mo, et natan naandi lay kaogsan mo tan apirdona la ray kasalanan mo.
8: Insan nadngel kon say Katawan kuanto, Siopay ibakik? Siopay managbalita tayo?
: Inmebat ak, Siak! Ibaki mo ak!
9: Kanyan imbaga ton onla ak ya ikuankod saray totoo, Anggan panoy idengel yo, ag yo natalusan. Anggan panoy inengneng yo, ag yo naamtaan no antoy nagagawa.
10: Insan inkuantod siak, Pagmaliw mon anawet so olo na sarayan totoo, telek iray layag da, tan bulag iray mata ra, pian ag ira makatalus o makanengneng o makadngel. Ta no makatalus, makadngel, odino makanengneng ira, nayarin ompawil irad siak tan naabigan ira.
11: Tinepet ko, Katawan, anggad kapigan ya onyay nagawa?
: Inmebat so Katawan, Anggad aderal-deral tan anggapo la ray totoon manayam ed siudadanggad anggapo la ray manayam ed saray abunganggad say dalin et andi-kakanaan lan ataynan.
12: Ibantak kod arawdawin pasen iray totoo tan nataynan so intiron dalin.
13: Anggaman a natilak ed dalin so kakaplod saray totoo, naderal met iray natilak; singa ra sengeg na kiew a robli a binatang.
: Say sengeg iyaaliling toy balon gapowan na saray totoo na Dios.