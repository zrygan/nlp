1: Tulongan mo kami pa, Katawan !
: Anggapo lay maung a toon atilak;
: naandipat la ray totoon napanmatalkan.
2: Mantitilaan la ray totoo;
: manlolokowan tan mampapalikdowan ira.
3: Patondam pa lan amin iray managpalikdon dila, Katawan !
: Pepetan mo ray mapasirayew a sangi a kuanda,
4: Nanaala miy labay mi diad panamegley na saray salita mi.
: Salitaen miy labay mi,
: et anggapoy makapatondad sikami.
5: Balet kuay Katawan , Onsingger ak natan,
: ta napapairap iray mankakaukolan
: tan mandadageyem ed sakit iray napapasegsegang.
: Iyarawik irad kaatapan ta sikatoy pampipilalekan da!
6: Napanmatalkan iray salita na Katawan ;
: singa ra tuan pilak a pinapuron amimpito ed palbaan.
78: Amin a sokung na mundo et kawalaay maoges iran totoo,
: tan balang sakey et ipapasirayew toy kaogsan to.
: Iyagel mo kami pa lawas, Katawan ,
: ipaliis mo kami pad sarayan totoo.