1: Ontatawag ak ed sika, Katawan ; tulongan mo ak pa natan!
: Dengel mo ak pa no ontawag ak ed sika.
2: Awat mo pan singa insinso so pikakasik,
: tan saray akatagey a limak a singa bagat no labi.
3: Katawan , mangyan ka pay guardiad sangik,
: sakey a bumabantay ed puirta na saray bibil ko.
4: Iyarawi mo ak pad pampilalek a manggaway maoges,
: o diad pikasakey ed kaogsan na saray totoon maoges.
: Ag ak komun mibabalid saray pista ra.
5: Nayarin dusaen tan pampasnukan ak na maung a too diad panangasi to,
: balet ag ko abuloyan a pagalangan ak na saray totoon maoges,
: ta ipipikasik lawas so sumpad maoges iran gawa ra.
6: Saray totoo birbiren dan tua ray salitak
: no nibantak lad kelas iray manoley da.
7: Singa say kiew ya abelang-belang tan asapsapsap,
: ontan so kitayak na saray pokel da ed sangab na pasen a panaayaman da ray inaatey.
8: Balet Katawan a Dios , manmamatalek ak ed sika.
: Papaiyagel ak ed sika;
: ag mo pa iyaabuloy ya ompatey ak!
9: Iyarawi mo ak pad saray patit ya intarya rad siak,
: diad saray patit da ray managgaway kaogsan.
10: Napelag komun iray totoon maoges ed saray dilin patit da,
: balet makapaliis ak.