1: Jerusalem ekal moy baliwan ya insolung mo diad paneermen tan pandadageyem mo, tan isolung moy andi-anggaan a karlangan na kagalangay Dios.
2: Ikolibemben moy inkatonung na Dios. Itoon mod olom so korona na kagalangay Andi-anggaan a Dios.
3: Ipanengneng na Dios so karlangan mo ed balang bansa diad tapew na dalin.
4: Andi-anggaan an ya ikuantod sika: Manlalapud inkatonung mo so kaarawim ed kaatapan, tan manlalapud panangarom ed siak so karlangan mo.
5: Bangon ka, Jerusalem, ta manalagey ka ed toktok na palandey; nengneng mo no iner so pantitiponan na Dios, say Masanto, ed saray anak mon nanlapud bokig tan sagur. Panggagayagaan day impakanunot na Dios ed sikara.
6: Jerusalem, saray anak mo et inyakar ed arawi na saray kalaban da; kasali-sali ran tinmaynan ed sika, balet ipapawil irad sika na Dios, a nilogan iran kataruk na karlangay ari.
7: Ingganggan na Dios a napaabebay balang atagey a palandey tan saray andi-anggaan a kapokdulan; ingganggan ton natabunan iray patar tan napalanas so dalin, pian makasempet, diad kagalangay Dios, iray totood Israel tan anggapoy maoges a nagawad sikara.
8: Lapud ganggan na Dios onlesa iray katakelan na ambalingit iran kakiewan, pian walay nasiruman na saray totood Israel.
9: Say Dios et iwanwan ton onsempet ed abung so Israel. Ompawil iran walay baleg a gayaga, niwanwan ira na panangasi to tan inkatonung to, tan napaliberan ira na liwaway mapagalang a kiwawala to.