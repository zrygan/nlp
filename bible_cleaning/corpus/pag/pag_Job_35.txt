12: Job, anggapoy katonungan mon
: mangibaga ya anggapoy kasalanan mod arap na Dios,
3: odino tepeten mod Dios, Antoy walad sika no mankasalanan ak?
: Anggapoy kaabigan a nalak diad ag ko impankasalanan.
4: Ebatan ta ka tan saray kakaarom.
5: Tangay moy tawen!
: Nengneng mo so ontan lan kaatagey na saray lorem!
6: No mankasalanan ka, ag nasakitan so Dios.
: No mamimpiga-piga kan manggaway kaogsan, liknaen kasi na Dios?
7: No matonung ka, antoy nitulong mod Dios?
: Anggapoy nakaukolan na Dios ed sika.
8: Saray kaparam a totoo so manirap lapud saray kasalanan mo,
: tan sikaray natulongan lapud kaabigan mo.
9: No saray totoo et napapairap ira, onngengesnges ira;
: onkekerew irad siopaman a makapangilaban ed sikara.
10: Balet ag ira onsisingger ed Dios ya amalsa ed sikara,
: anta sikatoy makapangiter ed sikara na ilalo no mapalaloy kagugunigon da.
11: Ag ira onsisingger ed Dios ya angiter ed sikatayoy kakabatan a matalona,
: nen say kakabatan na anggan dinan ya ayep o manok.
12: Onkekerew iray tulong, balet ag ira ebatan na Dios
: lapud mapaatagey tan maoges iran totoo.
13: Andi-kakanaan so ikekerew day tulong;
: ag ira iimanoen o dengelen na Makapanyarin-amin a Dios.
14: Job, ibabagam ya ag mo nanengneng so Dios;
: balet mananos kan manalagar, ta wala lad lima toy kasom.
15: Say abaloan mo ag manusa so Dios,
: tan anggapoy walad sikatoy kasalanan.
16: Job, andi-kakanaan so pangituloy moy pansasalitam;
: malinlinew ya ag mo amtay sasalitaen mo.