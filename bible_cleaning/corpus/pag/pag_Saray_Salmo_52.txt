1: O toon makapanyari, akin et ilalastug moy kaogsan mo?
: Anggad angga so inkatoor na Dios.
2: Mamplaplano kay paneral mod saray arum;
: singa matdem a labahas so dilam.
: Naynay kan mantitila.
3: Inarom so kaogsan nen say kamaungan,
: say tila nen say katwaan.
4: Labalabay mon pasakitan so kaparam a too
: diad panamegley na saray salitam, sikan matila!
5: Kanyan say Dios deralen to ka ya anggad angga;
: singkaten to ka tan ipaway to kad panaayaman mo;
: ekalen to kad dalin da ray mabilay.
6: Nanengneng ya na saray matonung a totoo et ontakot ira;
: elekan da kad satan tan ikuanda,
7: Nengneng yoy toon ag impaiyagel ed Dios,
: no ag ingen nanmatalek ed baleg a kayamanan to,
: tan sinmaral ed kaogsan to.
8: Balet, siak, aliling koy kiew na oliban ombabaleg ed abung na Dios;
: manmamatalek ak ya anggad angga ed ag mangoman a panangaro na Dios.
9: Lawas a pisalamatan ta ka, O Dios, lapud saray ginagawam;
: diad arap da ray totoom
: ibawag koy kamaungan mo.