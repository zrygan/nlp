1: Manlapud kaaraleman na inkaekalan koy ilalo,
: ontatawag ak ed sika, Katawan .
2: Dengel mo pay tagleey ko, Katawan,
: talineng mo pay ikekerew koy tulong!
3: No inlistam iray kasalanan mi,
: siopay makapaliis ed panusam?
4: Balet pipirdonaen mo kami,
: kanyan nepeg mi kan igalang.
5: Ontan lay panaalagar koy tulong na Katawan ,
: tan manmamatalek ak ed salita to.
6: Aalagaren koy Katawan;
: say panaalagar ko et alabas nen say pantatalaran ed kabwasan
: say pantatalaran ed kabwasan na saray bantay.
7: Israel, manmatalek kad Katawan ,
: ta ag mangomay panangaro to
: tan sipaparaan lawas a mangilaban.
8: Ilaban to ray totoo ton Israelita
: ed amin a kasalanan da.