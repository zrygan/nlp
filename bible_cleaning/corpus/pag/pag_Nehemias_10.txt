1: Say inmonan nampirma et say Gobirnador a si Nehemias a lakin anak nen Hacalias, insan sinmoblay si Sedekias. Nampirma met iray onggendan
28: Saray papari Seraya, Azarias, Jeremias, Pasur, Amarias, Malkias, Hatus, Sebanias, Maluc, Harim, Meremot, Obadias, Daniel, Gineton, Baruc, Mesullam, Abias, Miamim, Maazias, Bilgai, tan Semaya.
913: Saray Levita Jesua a lakin anak nen Azanias, Binui, a kabyangay boleg nen Henadad, Cadmiel, Sebanias, Hodias, Kelita, Pelaya, Hanan, Mica, Rehob, Hasabias, Zacur, Serebias, Sebanias, Hodias, Bani, tan Beninu.
1427: Saray pangulo da ray totoo Paros, Pahat-moab, Elam, Zatu, Bani, Buni, Asgad, Bibai, Adonias, Bigvai, Adin, Ater, Ezekias, Azur, Hodias, Hasum, Bezai, Harif, Anatot, Nebai, Magpias, Mesullam, Hezir, Mezezabel, Sadoc, Jadua, Palatias, Hanan, Anaya, Oseas, Hananias, Hasub, Hallohes, Pilha, Sobec, Rehum, Hasabna, Maaseya, Ahias, Hanan, Anan, Malluc, Harim tan Baana.
28: Sikamin totood Israel, saray papari, saray Levita, saray guardiad Timplo, saray tumutogtog tan saray kumakanta ed Timplo, saray kumikimey ed Timplo, tan saray arum a diad panangonur ed Ganggan na Dios et imbiig day sikaran dili ed saray sangkailin manaayam ed dalin mi, sikami tan saray kaasawaan mi tan amin da ray anak min wala lay pakatalus,
29: et mikakasakey kamid saray pangulo mi diad pansamba mi a mambilay kami onung ed Ganggan na Dios, ya inter to ed panamegley na aripen ton si Moises tan nadusa kami no ag mi sumpalen; ya onuren min amin so ingganggan ed sikami na Katawan , say Katawan mi; a toluken mi ray amin a bilin tan totontonen to.
30: Ag kami mangasawa odino miasawa ed saray sangkailin manaayam diad dalin mi.
31: No diad Agew na Panagpainawa odino diad arum a masanton agew et mangyakar iray sangkaili na trigo odino antokaman ya ilako rad sikami, ag kami manaliw ed sikara.
: Kapag kumapiton taon ag mi dalusay dalin mi, tan lingwanan mi la ray amin ya utang ed sikami.
32: Tinaon kamin manginagnag na kakawalo na sakey onsan pilak ya itulong mid gastosen ed Timplo.
33: Iter mi ray onggendan a nakaukolan ed panangigalang ed Timplo: say masanton tinapay, say inagew-agew a bagat a trigo, saray ayayep ya isaklang a bagat a popoolan ya inagew-agew, saray masanton bagat a para saray Agew na Panagpainawa, saray Pista na Balon Bulan, tan saray arum a pista, saray arum a masanton bagat, saray bagat a pangekal na saray kasalanan na Israel, tan arum nin nakaukolan para Timplo.
34: Sikamin totoo, saray papari, tan saray Levita, et mampapalaranan kami a tinaon pian naamtaan mi no dinan iray boleg a mangiter na kiew a pamool ed saray bagat ya isaklang ed Katawan a Dios tayo, onung na ibabagay Ganggan.
35: Iyakar min tinaon ed Timplo so bagat ya ononan naani mi tan say ononan aluton bungay kiew mi.
36: Iyakar mid saray papari a manlilingkur ed Dios diad Timplo so pangulowan ya anak min laki, ta isaklang mid Dios, onung na ibabagay Ganggan. Iyakar mi met so besag a kilaw na baka mi tan say besag a kilaw na karniro mi odino say besag na kanding mi.
37: Mangyakar kamid saray papari diad Timplo na minasan arina ya agawad ononan trigon naani kapag taon; iyakar mi met iray arum nin bagat min alak, larak na oliba, tan amin a klasin prutas.
: Iyakar mid saray Levita a managalay kakaplo ed saray daralusan min bario so kakaplo na saray bungay tanaman ed dalin mi.
38: No panagala na saray kakaplo nepeg a kaiba na saray Levita iray paparin say sengeg na boleg da et si Aaron. Say kakaplo na amin a natipon da et para Timplo tan nepeg ya iyakar na saray Levita ed saray kuarton panagsinupan.
39: Saray totood Israel tan saray Levita et iyakar dad saray kuarton panagsinupan a kawalaan na saray kagawaan na Timplo iray iniiter a trigo, alak, tan larak na oliba. Diay panaayaman na saray paparin liber day mankimey ed Timplo, saray guardiad Timplo, tan saray tumutogtog tan saray kumakanta ed Timplo.
: Ag mi paolyan so abung na Dios mi.