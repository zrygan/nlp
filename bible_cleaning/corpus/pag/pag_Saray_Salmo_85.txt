1: Katawan , mapangasi kad dalin mo;
: pinaaligwas mo lamet so Israel.
2: Pinaandim ya amin iray kasalanan na saray totoom,
: tan pinirdonam iray amin a kaogsan da.
3: Ag ka la natan mamapasnuk ed sikara,
: tan binmetel lay ontan lan petang na olom.
4: Papawil mo kami pad sika, O Dios a manangilaban mi,
: tan tondaan mo pa lay ag mo pakaliliket ed sikami!
5: Andi-anggaan so pasnuk mod sikami?
: Ag la ontonday petang na olom ed amin a kailalakan?
6: Pasimbalom pay biskeg mi,
: pian sikamin totoom et idayew mi ka.
7: Ipanengneng mo pad sikamiy ag mangoman a panangarom, O Katawan ,
: tan iter mo pad sikamiy manangilaban a tulong mo.
8: Onderengel ak ed ibabagay Dios a Katawan ;
: isisipan toy kareenan ed sikatayon dilin totoo to,
: no ag ti la pawilen so kaogsan tayo.
9: Peteg a sipaparaay Katawan a mangilaban ed saray mangigagalang ed sikato,
: et mansiansia ed dalin tayo so manangilaban a kiwawala to.
10: Manabet so panagaro tan inkatoor;
: ontan met a manlakapan so inkatonung tan kareenan.
11: Say inkatoor na too ontangay manlapud tapew na dalin,
: tan say inkatonung na Dios onosdung manlapud tawen.
12: Say Katawan paaligwasen to itayo,
: tan say dalin tayo mambungay daakan.
13: Manonaan ya onlad arap na Katawan so inkatonung,
: tan iparaan toy dalanen na Katawan .