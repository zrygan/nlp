1: Idayew yoy Katawan !
: Maliket so toon mangigagalang ed Katawan ,
: tan makaliliket a mangoonur ed saray ganggan to.
2: Magmaliw a makapanyari diad tapew na dalin iray anak na matonung a too;
: nabindisionan iray kabyangay boleg to.
3: Magmaliw ya amayamay so kayaryan tan kayamanan na pamilya to,
: tan onaligwas ya anggad angga.
4: Say silew onwawandag ed bilonget para saray maung a totoo,
: para saray mapangasi, maabagey, tan matonung.
5: Maliket so toon mabonluk a piutangan
: tan ag to amtay mansaol.
6: Say maung a too mansiansian maung so kipapasen to;
: lawas nanunotan.
7: Ag antakot a makadngel na maoges a balita;
: mabiskeg so pananisia to, tan manmamatalek ed Katawan .
8: Mabiskeg so linawa to tan ag natatakot;
: ag to panduaruwan a nanengneng ton natalo iray kalaban to.
9: Maiter ed saray mairap-bilay,
: tan ag manganggay panangasi to;
: magmaliw a makapanyari tan galangey totoo.
10: Nanengneng ya na saray totoon maoges et makapasnuk;
: manngilet ira tan naandipat la ra;
: nakal lan anggad angga so ilalo ra.