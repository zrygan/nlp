1: Maliket ya amin iray matoluk ed Katawan ,
: saray mambibilay ya onung ed saray ganggan to.
2: Pambilay moy bunga na nanlingetan mo;
: manliket tan onaligwas ka.
3: Diad abung mo magmaliw a singa mabungan ubas so asawam,
: tan magmaliw iray anak mo a singa malangwer iran kiew na oliba diad kaliber-liber na lamisaan mo.
4: Andi-duaruwan nabindisionan na
: onya so toon matoluk ed Katawan .
5: Manlapud Sion, bindisionan ka komuy Katawan !
: Nanengneng mo komuy iyaligwas na Jerusalem
: legan mon mambilay!
6: Andokey komuy bilay mo, pian nanengneng mo ray apom!
: Manari komun ed Israel so kareenan!