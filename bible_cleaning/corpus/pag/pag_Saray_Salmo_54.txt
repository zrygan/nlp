1: Lapud pakayarim, O Dios, ilaban mo ak pa;
: lapud biskeg mo, iliktar mo ak pa!
2: Dengel mo pay pikakasik, O Dios;
: talineng mo pa ray salitak!
3: Nitan la ray malastug a totoon ondogpad siak;
: labay ak a pateyen na saray maruksan totoo
: totoon ag da ikabkabilangay Dios.
4: Balet say Dios so mananulong ko.
: Say Katawan so manangyagel ko.
5: Dusaey Dios komun iray kalaban ko diad panamegley na dilin kaogsan da!
: Deralen to ra, ta sikato et matoor.
6: Katawan , sililiket ak a mangibagat ed sika;
: pisalamatan ta ka
: lapud kamaungan mo.
7: Inyagel mo ak ed amin da ray gunigon ko,
: tan anengneng kon atalo ray kalaban ko.