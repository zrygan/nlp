1: Job, maus ka; atin kayang makibat keka?
: Atin kayang anghel a kekang alapitan?
2: Makamate ing kabalisan king mangmang,
: at ing kapangaririan king taung pangkaraniwan.
3: Ikit ku nung makananu yang panatag ing mangmang,
: oneng biglang-bigla mibagsak ya ing tuknangan na.
4: E na la manakit pang karatunan ding anak nang lalaki;
: ala mang karela talakad magdipensa arap ding ukuman.
5: Kanan da ring danupan ing pupul ning mangmang
: pati itang tutubu karing suksukan;
: ding mau buri dang kamkaman ing keyang pibandian.
6: E naman manibatan king alikabuk ing kasakitan;
: e munaman tutubu king gabun ing kaguluan.
7: King sarili na ning tau manibatan ing kaguluan na,
: kalupa ning king api manibat ing susulapo lipatu.
8: Nung aku mu ing atyu king bili mu,
: king Dios lumapit na ku.
9: Ing gagawan na marangal, e mu la abut isipan;
: makapagmulalang dapat na e mu la abilang.
10: Parala na king yatu ing uran,
: at paranuman na lang marangle.
11: Tatas na la kabilian ding kalulu,
: at dirinan nong tula ding malungkut.
12: Sasabatan na ing tangka da ring mapagsamantala,
: ban ing heganagana rang pamalak muli mu king ala.
13: Darakpan na la ding tosu king sariling bitag da,
: at ding paralan da agad miyayangganan la.
14: Agyamang ing aldo makaslag ya
: maralumdum ing darasan da,
: kakapkap la antimo king kabengian.
15: Oneng liligtas na la ning Dios ding kalulu king kamatayan;
: ipangilag na la ding mangailangan karing manalipusta.
16: Dirinan na lang kapanayan ding pakakalulu,
: at ding e mayap patahimikan na la.
17: Lawan mu, masaya ya itang sasabian na ning Dios,
: inya e ka sa mimimua, nung paniabianan na ka.
18: Uluan na la ding sigatan na;
: nung king gamat na menamdaman ka, king gamat na naman mipaldan ka.
19: Ulit-ulitan na kang ingatan king miyayaliwang kapanamdaman;
20: king panaun ning danup e na ka paburen mate;
: at ilisia na ka king kamatayan king panaun ning gera.
21: Iligtas na ka king kamandag ning dila;
: potang ing kapahamakan keka daratang e mu pitatakutan ing keyang kasiran.
22: Keka yang kaylian ing kasiran at danup,
: at e pitakutan ding animal ning yatu.
23: Milako ya batu ing marangle kekang sasarulan,
: ding animal ning marangle e da ka lusuban.
24: Kanita payapa kang mie kilub ning kekang tolda;
: siasatan mu la ding kekang kawan
: at akit mu ing ala lang kulang.
25: Akit mu ing dakal la ding anak mu,
: at ding lahi mu kasing dakal na la ning dikut ning yatu.
26: Kalupa ning trigu a melulut king pun,
: ganap ka king ketuan potang miras ka king kutkutan.
27: Siniasat mi iti at kekeng apagaralan king katutuan.
: Pakiramdaman mu at pakibaluan para king kekang kapakanan.