1: Ba't ding bansa rebulusyun ing isipan da?
: Nanung kapupuntan na ning tatangka ra?
2: Ari keting yatu abe-abe la, at e mayap ing buri da;
: karelang mamuntukan mipupulung la;
: ing Ginu ya'ng buri dang labanan at ing aring pinili na.
3: Ngara, Patluran tamung upaya ra,
: at e na payalipan pa karela!
4: Ing Ginu naman karin banua,
: king tronu na makalukluk ya;
: kailian na la mu king gagawan da.
5: King mua na sabianan na la;
: tumakut la king bagsik na.
: Ngana karela,
6: King Zion a bunduk kung banal,
: ing kakung ari karin ke likluk.
7: Ngana naman ning aring pinili na,
: Kakung isalita utus ning Ginu
: Ika ing kakung anak,
: king aldo'ng iti meging tata mu ku.
8: Maniawad ka at ibie ku
: lang sablang bansa keka;
: pati na ing mabilug a yatu
: iyabe mu la king bandi mu.
9: King kekang palupalung bakal
: keka lang pamaluan,
: at keka lang pamalbalan anting kuran.
10: Inya, ikong ari, magpakabiasa kayu;
: mingat kayu ngan pamuntuk ning yatu.
11: suyuan ye't pitakutan ing Ginu ,
: tumula kayu at galgal;
: kekayu yang suyuan,
: nung ali mimua ya at magisan ko ngan;
: uling tutu yang mayan mimua.
: Mapalad la ding sablang lalapit pasaup king Ginu .