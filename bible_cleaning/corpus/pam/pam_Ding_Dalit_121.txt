1: Iyatna ku la ding kakung mata karing bunduk-bundukan
: nung nukarin manibatan ing kakung kasaupan.
2: Ing Ginu ya'ng sumaup kaku,
: ing Ginung mengawa king banua at yatu.
3: E na paintulut ing mitisud ka;
: parati yang makagising ing mimingat keka.
4: Wa, ing mimingat king Israel
: e ya mipapaiglip o matudtud man.
5: Ing Ginu ya ing bante mu;
: siping mu atyu ban keka magdipensa.
6: King patingapun ing aldo e na ka panasakitan
: o ing bulan kekaban ning kabengian.
7: Ingatan na ka ning Ginu king sablang panganib;
: ilisia na ka king sablang disgrasya.
8: Ingatan na ka king kekang pamaglako angga na king pamagbalik mu
: ngeni at king kapilan pa man.