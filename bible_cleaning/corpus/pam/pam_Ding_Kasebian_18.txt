1: Ing taung e biasang makiabe maymut ing kapagnasan na; king pikayaring mayap tutul ya.
2: E ya tutula ing mangmang king kabiasnan; tula na ing ipakit na ing sarili nang gelingan.
3: Potang atyu ing e mayap, datang ing kamarinayan, kalako ning dangalan datang ing kamarinayan.
4: Ing amanu na ning tau mengari yang danum a malalam; anti king agus ning sibul ing kabiasnan.
5: E ustu ing kampian ya ing mikasala, at pagkaitan yang hustisia ing taung alang pamikasala.
6: Magdala yang kaguluan ing dila ning mangmang, at aduan na ning asbuk ing tampalingan ya.
7: Ing asbuk ning mangmang ya ing kasiran na, at ding dakap ila mismu ding labi na.
8: Maniaman pakiramdaman ing indredus; kapad tamung tatanggapan.
9: Kalupa ne ning e mayap a taung matamad ing taung maburing manlasak.
10: Mengari ya ing lagyu ning Ginu king toreng matibe; kambilan ne ing taung banal king oras ning pamangailangan.
11: Ukulan da ring mabandi king ing karelang pibandian ingatan na la king kapahamakan.
12: Mapagmatas ya ing taung e pa dinalan kasakitan, oneng bayu datang ing dangal ing pamagpakumbaba pa.
13: Makiramdam ka bayu ka salabat at makibat. Mangmang ka at maniugat kapanamdaman, nung iti e mu daptan.
14: Ing sikanan lub king sakit ikabus na ka, oneng nung maina ka lub ing bie mu mawala ya.
15: Ing taung biasa makasadia ya at magkapilit lalung mabiasa.
16: Nung bisa kang milapit king maimpluensiang tau pagdala meng regalu.
17: Ing taung mumunang magsalita king arapan ning husgadu balamu ya ing ustu anggang e ne pagumpisan pangutnan ning keyang kalaban.
18: Nung ding aduang masikan milaban la king husgadu, malyari dang arian king bagutan ing karelang pisasabian.
19: Nung saupan me ing kapatad mu maging anti yang pader ning siudad a maningat keka, oneng nung pakipaten me isara na la ding pasbul na keka.
20: Pakibatan mu ing ibunga na ning balang amanung sasabian mu.
21: Ing kekang amanu malyaring makakaba o makakuyad king bie mu; inya sukat mung balung tanggapan ing bubunga da ring kekang amanu.
22: Nung mekapakiasawa ka king babaing tapat, ing kekang meging kapalaran mayap. Iti regalu king Ginu ibat.
23: Gagalang ya ing taung kalulu neng makipagsalita ya, oneng ing makualta magaspang ing pamagsalita na.
24: Ating pamakikaluguran a e maglambat; atin munamang kakaluguran a tapat kesa karing kapatad.