1: O Dios, e ka sa manahimik;
: e ka sa magtudtudturan at kabud na alang bulad!
2: Oren ding kekang kalaban mag-rebeldi la;
: lalaban la ding sablang mua keka.
3: Atin lang lihim a babalakan laban karing kekang memalen;
: atin lang tatangka laban karing taung kekang ingatan.
4: Ngara, Tara, karelang bansa kekatamu yang lusuban,
: ban ing Israel lubus neng makalinguan.
5: King pamisasapakat da metung mu ing pikayari da;
: misasanmetung la laban keka
6: ing Edom at ing Ismael,
: ing Moab at ing Agar,
7: ing Gebal, Ammon, at ing Amalek,
: ing Filistia ampon ding memalen ning Tiro.
8: Ing Asiria munaman mekikampi ya karela,
: kari Ammon at Moab,
: ding lahi nang Lot.
9: Daptan mu munaman itang binie mung dusa karing tau Midian,
: karing tau Sisera, at karing tau Jabin ning Ilug ning Kison.
10: Pete mu la karin king Endor,
: at ding bangke ra king gabun melaso la.
11: Yapus mu la kari Oreb at Zeeb ding pamuntuk da;
: yapus mu la ding komandanti ra kari Zeba at Zalmuna
12: a parehung sinabi, Tara, kekatamung kuanan at bandian
: ing lugal a bandi ning Dios.
13: O Dios, isalbag mu lang anting alikabuk;
: anti ing sepu a papaid ning angin.
14: Gawan mu lang anti ing masisilab a gubat;
: anti ing silab a gigisan karing kabundukan.
15: Tagalan mu la kapamilatan ning kekang bagyu,
: at katmuan mu lang takut king angin mung masikan.
16: O Ginu , pamakarine mu la, at pakilala me karela ing kekang upaya.
17: Paintulut mong masambut at mitakutan king kapilan man,
: at mate king alang dangalan.
18: Pakilala mu karela king ikang bukud ing Ginu ,
: ing Kakataskatasan a sasakup king mabilug a yatu.