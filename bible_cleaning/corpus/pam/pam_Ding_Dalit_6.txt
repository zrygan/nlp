1: O Ginu , king kamua mu
: e mu ku sa paparusan!
: E mu ku sana kakamuan at paniabianan.
2: Lunusan mu ku, Ginu ,
: uling sikanan ala ku;
: Ginu , uluan mu ku sana;
: mabilug kung katawan masakit ya.
3: Magdusa kung e makanyan-kanyan
: king maragul a kalingasngasan.
: O Ginu , angga kapilan, iting kasakitan?
4: Balikdan mu ku, O Ginu , at sagipan mu ku;
: uli ning lugud at lunus mu iligtas mu ku.
5: King tuknangan da ring mete na
: keka ala nang makaganaka pa;
: karin alang makaibie kapurian keka.
6: Mepayo na ku kening kakung pamanangis;
: balang bengi karing lua ku ulunan mabasa ya,
: at pati na ing kakung pagkeran.
7: Mata ku lalabug na la,
: uling labis-labis ing kakung dusa;
: kakung kalaban iti depat da.
8: Lakuan yu ku, ikong sablang darapat e mayap,
: uling dimdam ning Ginu ing kiak ku.
9: Pekibatan na ning Ginu ing kakung panalangin;
: panalangin ku tatanggapan na ning Ginu .
10: Ding sabla kung kalaban
: dumine la sana't mitakutan;
: lakuan da ku
: at mako lang mitmung kamarinayan.