1: King pamagumpisa na ning banua, ing panaun nung kapilan la makigera ding ari, linual la ding sundalus na ning Israel a panimunan nang Joab at lisuban de ing bansa ning Ammon. Liban de ing siudad ning Rabba at pinatag king gabun. Menatili ya kanita i Aring David king Jerusalem.
2: Kinua neng David ing iyas a batung mal a palamuti na ning korona nang gintu ning rebultu nang Molek a kikilalanan dang dios ding Ammonita. Titimbang yang pitung pulu't limang libra iting korona. Kinua neng David iting iyas at kebit ne king korona na. Dakal ya rin ikuang pibandian king siudad.
3: Binihag na la ding memalen na ning Ammon at dininan na lang lagari, sarulgamat ampon palakul, at kaybat pepagobran na la king siudad. Makanyan munaman ing gewa na karing sablang memalen da ring aliwang siudad ning Ammon. Kaybat na nita, migbalik ne i David at ding sundalus na king Jerusalem.
4: E miglambat akalaban da no naman ding Filisteo king Gezer. Kaniting labanan, apate neng Sibecai ning Husa ing higanting milagyuan Sippai, at mesambut la ding Filisteo.
5: King aliwa pang pamakilaban karing Filisteo, apate neng Elhanan a anak nang Jair i Lami a kapatad nang Goliat ning Gat a ing pulu ning tandus na kasing dagul ne ning pabakle na ning pipamabalan imalan.
6: Mika aliwa pang labanan a milyari king Gat. Ating higanti karin a maki anam a taliri king gamat na at bitis na. Lahi de ring higanti kanitang minunang panaun.
7: Lepastangan ne ing Israel, inya pete neng Jonatan a pangunakan nang David king kapatad nang i Samma.
8: Pete na lang David at ding tauan na deting atlung higanti a lahi da ring higanti na ning Gat.