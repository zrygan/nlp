1: E wari king yatu ing bie ning tau anting pilit a pamagserbisyu?
: E wari ing bie nang daralanan kalupa na mu ning king upahan?
2: Kalupa na mu ning ipus a magnasang salilungan
: o ning upahan a manayang bayaran.
3: Lalabas la ding pabulan ala lang kapupuntalan;
: ding kaku miyabie bengi pawa lang mitmung lungkut.
4: Ngakung kukutang potang magkera na ku: Kapilan ku mibangun?
: Uli ning ing bengi tutu yang makaba;
: kabukas bibiling ku anggang sasala.
5: Katawan ku mitmu yang ulad at dinat;
: maglangib yang kakung balat kaybat pasibayung mangatdas.
6: Ding aldo ku lalabas lang ala namang kapanayan,
: lalabas lang mabilis kesa king gamat ning gagawang imalan.
7: Ganakan mu, O Dios ko, king ing bie ku metung yang inawa;
: e na ku manakit pang tula kapilan man.
8: Itang mata na nitang lalawe kaku e na ku akit;
: panintunan da ku ding mata mu,
: oneng ala na ku.
9: Nung makananung ing biga matatda ya at mawawala,
: makanyan ya namang e na magbalik ing taung mete na.
10: King pibalebale na e ne magbalik pa;
: e da ne kakilala ding kayabe king bale na.
11: Inya e ku malyaring manahimik.
: Magsalita ku pin uli ning sakit a kakung daralanan.
: Magreklamu ku pin
: uli ning mapait kung panamdaman.
12: Aku wari ing ubingan ning dagat o ing dambuala nang mabagsik
: ban banten mu ku at tanuran?
13: Isipan ku mo ing kakera ku king kakung pagkeran
: mapawi nang sakit a kakung panamdaman.
14: Oneng ali uling king kakung paninap pamasdanan mu ku; karing vision pamatakutan mu.
15: Angga king buri ku pa ing mabite at mate
: kesa kening kabilian ning katawan kung mabie.
16: Kasaman ke ing bie ku;
: e na ku man mie kabang-kaba.
: Paburen mu na ku mung makanyan, ing bie ku ala nang kabaldugan.
17: Nanu ya wari ing tau para keka?
: Baket dirinan meng maragul a ulaga,
: at ing pamisip mu pane makaukul king tau?
18: Balang abak keka yang daralawan,
: at balang penandit keka yang paniubukan.
19: Baket e mu ilako saguli kaku ding mata mu
: ban ining wawa king asbuk ayakmul ku.
20: Ikang magbante karing tau,
: nung mikasala ku, nanu keka ing gewa ku?
: Baket apili mu kung kekang puntirian?
: Baket tutu kung makapangabayat keka?
21: Baket e mu pa patawaran ing kakung kasalanan,
: at panupaya ing maling kakung depatan?
: Saguli namu ikutkut da na ku,
: panintunan mu ku man, ala na ku.