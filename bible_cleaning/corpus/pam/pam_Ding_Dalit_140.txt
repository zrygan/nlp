1: Karing e mayap a tau iligtas mu ku, O Ginu ;
: karing tampalasan ingatan mu ku.
2: Parati lang mitatangkang e mayap;
: ing pamipate ya ing karelang kapad.
3: Ding dila ra anti lang ubingan a kamandagan;
: ding karelang amanu anti lang kamandag ning kamamalu.
4: Ingatan mu ku, Ginu , king upaya ding taung e mayap;
: ilisia mu ku karing taung tampalasan
: a magnasa king kakung kasiran.
5: Ding palalu misadia lang metung a silu para kaku;
: binili da na la ding bitag da,
: at karing gasgas makayumang la ding kaku paniakap da.
6: Sasabian ku king Ginu , Ika ing kakung Dios.
: Pakiramdaman mung pamaniawad kung kasaupan, Ginu !
7: O Ginu a masikanan kung Talapaglualu,
: iningat mu ku king labanan.
8: E mu binie ing parasan da ring taung e mayap;
: e mu paintulut magtagumpe ing e mayap dang kapamalakan.
9: E mu la paintulutan magtagumpe ding kalaban ku;
: baldug mu karela itang e mayap dang banta laban kaku.
10: Manabu sana karela ing uling a mibabaya;
: mabaldug la sana king malalam a kulkul at e na misaka kapilan man.
11: E sana magtagumpe ing bintang ding malaram;
: makatagal sana ing e mayap king tampalasan ban na lang pamuksan.
12: Ginu , balu ku ika ing mimingat karing kalulu,
: at king matulid da ring mangailangan.
13: Ding banal purian da ka pin;
: mie la king kekang arapan.