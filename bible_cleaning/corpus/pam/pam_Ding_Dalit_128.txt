1: Mapalad la ding taung mamintu king Ginu ,
: at mibiebie tutupad karing keyang kautusan!
2: Mangabiayan ka king bunga ning kekang kapagalan;
: maging masaya ka at minawa ka bie.
3: King pibalebale mu ing kekang asawa mangari ya king ubas a mabunga;
: ding anak mu mangari lang makapadurut a olibong tanaman.
4: Makanyan yang mipala ing taung mamintu king Ginu .
5: Ing Ginu bendisyunan na ka sa manibat king Zion;
: akit mu sanang minawa ya ing Jerusalem king kekaban ning bie mu.
6: Kumaba ka sa bie
: ban pati apu akit mu!
: Ing kapayapan manatili king Israel!