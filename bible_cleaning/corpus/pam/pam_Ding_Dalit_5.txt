1: O Ginu , pakiramdaman mu ku,
: pansinan mu sa ing saingsing ku.
2: O ari ku at Dios ku,
: saingsing ku pakiramdaman mu,
: uling keka mamaus ku.
3: Neng abak pakiramdaman mu ku;
: uling keka mamaus ku,
: at panayan ku ing saup mu.
4: Dios kang e matula king e ustu;
: kapilan man ing e ustu e mu katulan.
5: E mo man buring akakit ding taung palalu;
: kasaman mo ngan ding e mayap a tau.
6: Keka lang papaten ding malaram,
: at kasaman ding taung mapaglinlang ampon tampalasan.
7: Oneng aku, uling tutu mu kung kaluguran,
: malaus ku king bale mu;
: king mitmung takut samba ku
: kilub ning banal mung Templo.
8: O Ginu , ituru mu kaku ing kekang katuliran,
: uling dakal lang kakung kalaban;
: pakit meng masala kaku ing kekang kaburian ba keng mayan atuparan.
9: Uling alang mayayakit a katutuan
: karing asbuk ding kakung kalaban,
: mitmu lang kapanyiran;
: kutkutan la waring e mitambunan;
: pamanyunu ing karelang sasabian.
10: Atulan mu la't parusan, O Dios ko;
: sablang babalakan da ya sanang ikabigu ra.
: King arap mu itabi mu la,
: uli ning linaban la keka,
: at ning dakal dang pamikasala.
11: Oneng ding sablang lalapit keka tumula la, at keka ikanta da kapilan man ing tula ra,
: at ding sablang malugud keka
: keka lang ingatan
: ban magkanta la king tula da.
12: O Ginu , ika ing babie bendisyun king taung makatuliran;
: ing lugud mu ya ing kalasag na.