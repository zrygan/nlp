1: O Ginu , karakal da ring kakung kalaban;
: e la ditak ding kaku bisang lumaban!
2: Kaku karelang sasabian,
: Ing Dios e ne saupan.
3: Oneng ika, O Ginu , ing kalasag ku,
: ika ing babie tagumpe kaku;
: babalik mu kaku ing sikanan lub.
4: King Ginu maus kung masikan,
: at ya naman king bunduk nang banal,
: kaku munie yang kapakibatan.
5: Malyari na ku ngening magkera ban matudtud, at kaybat migising ku,
: uling ing Ginu ya ing magbante kaku.
6: Laksa-laksa la man ding kalaban
: a kaku makapadurut e ku la rin pitakutan.
7: Me keni, Ginu ! Iligtas mu ku, O Dios ko!
: Ding kakung kalaban keka lang parusan,
: at ilako sikanan. ding sablang makasalanan.
8: King Ginu manibatan ing kaligtasan;
: keka ya sanang bendisyunan ing kekang balen.