1: Potang datang na ing panaun a ita, talnan de ring pitung babai ing metung a lalaki at sabian da, Apakanan mi at apaimalanan ing kekaming sarili, oneng dapat a mayap paintulut mung sabian mi king ika ing asawa mi ban e ke manatili king kamarinayan na ning ala keng asawa.
2: Ing panaun datang potang ing Ginu gawan na lang maragul at malabung ding sablang tanaman at dutung ning bansang Israel. Tumula la ding sablang taung mitagan at ipagmaragul da ing bubunga na ning gabun.
3: Mayaus yang banal ing balang metung a taung mitagan king Jerusalem a buri nang miligtas ning Dios.
4: King uli na ning upaya na, atulan ne ning Ginu at pakadalisayan ne ing bansa; wasan na at ilako ing e mayap king Jerusalem at ing dayang minagus karin.
5: At kanita king babo ning Bunduk ning Zion at karing sablang makatipun karin, palto yang biga ing Ginu neng aldo masala at asuk at aping masala neng bengi. Ing ligaya na ning Ginu ya ing takap at mingat king mabilug a siudad.
6: Maging salilung ne ning siudad ing ligaya na king mapaling aldo at king uran ampon bagyu.