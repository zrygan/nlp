1: Sapilitan na lang pepamayaran buis ning Aring Asueru ding taung sakup na at pati na ding atyu karing mangarayung pulu.
2: Ing upaya na at ing sablang depat nang mayap, pati na ing parangal at pangatas na katungkulan Mordecai, misulat ngan king Librung Istoria da ring Ari ning Media at Persia.
3: Pangadua ya king upaya i Mordecai a Judio king Aring Asueru. Metung yang taung kagalang-galang at katanggap-tanggap karing kalupa nang Judio, uling pigmalasakitan na ing ikakayap da at ing ikaunlad da ring sabla nang kalahi.