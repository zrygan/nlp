1: Ing Ginu ya'ng kaku mimingat,
: makananu yung ngeni kaku sabian,
: Karing bunduk sulapo kang anting ayup;
2: uling ding taung e mayap
: sasadia da na lang pana ra;
: paslu da kakasa da na la
: ban king karalumduman
: ibugnus da la para king taung malinis a pilubluban.
3: Nung ding pundasyun ning
: katatalakaran na mibual na la,
: ing taung banal nanu pa ing arapat na?
4: Ing Ginu atyu ya king banal a Templo na,
: ing tronu na atyu karin banua;
: mata na king yatu makalawe la,
: miraras karing sablang tau ing pamaglalawe na.
5: Ding banal at ding makasalanan
: parehu na lang susurian;
: oneng kasaman na lang maburing darapat katampalasanan.
6: Pauran yang baya at asupring bubukal karing sablang makasalanan;
: mapaling angin ing dugpang parusa karela.
7: Ing Ginu matulid ya, at malugud king katuliran;
: inya karing taung makatuliran,
: pakit ne ing lupa na.