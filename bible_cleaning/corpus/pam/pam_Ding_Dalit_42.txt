1: Nung makananu yang kakau ing usa king danum a mamagus,
: makanyan yang kakau keka,
: O Dios, ing kakung kaladua.
2: King mabie Dios kakau yang kakung kaladua;
: kapilan ke kaya akit ing lupa na ban samban ya?
3: Aldo't bengi ing lua ku yang meging kakung pamangan
: kabang kakung kalaban karelang kukutang,
: Nu ya karin ing kekang Dios?
4: Saskup ya ing salu ku
: potang ing panaun a milabas agaganaka ku,
: lalung-lalu na inyang kayabe lang taung dakal
: ing bale ning Dios yang kekeng pintan,
: kabang masaya lang kukulisak, at pasalamat ding taung tatagun king kapiestan.
5: Ba't malungkut ku?
: Ba't ala kung kapanatagan a lub?
: Ing Dios ya'ng kakung panaligan;
: pasibayu ibie ku king Ginu ing kapurian;
: ing kakung Dios a babie kasaupan.
6: Kaladua ku malungkut ya, inya agaganaka da ka
: king bansa ning Jordan, at karin king Hermon
: at king Bunduk ning Mizar.
7: Ing kalalaman ning dagat,
: at alun a malati't maragul
: king kaladua ku ilang tatambun.
8: Sana lugud nang e kukupas ning Dios
: aldo-aldo ipakit na
: ban king kabengian kaku yang pagkanta;
: ing Dios ning bie ku ya ing dalanginan.
9: Kakung sabian king Dios a kaku maningat,
: Obat kelinguan mu ku?
: Obat manatili keng magpaldas
: a pasakitan ning kalaban?
10: Tutu da kung pasakitan ding kakung kalaban, at pikayli-kaylian;
: alang patugut karelang sasabian, Nukarin ya ing Dios mu?
11: Obat malungkut ku?
: Obat manamdaman ku?
: Ing Dios ya ing panaligan ku,
: uling pasibayu keng pasalamatan; ya ing kakung talasaup at Dios ku.