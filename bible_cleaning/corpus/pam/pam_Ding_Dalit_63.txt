1: O Dios, ika ing kakung Dios,
: tune ra kang panintunan;
: ing mabilug kung pangatau kakau ya keka;
: kaladua ku pagnasan na ka;
: mengari kung melangi at abtak a gabun a kakau keka.
2: Paintulut mu ing akit da ka king banal mung santuaryu.
: Pakit mung kekang kaligayan at kayupayan.
3: Ing lugud mung alang kupas mayap yang e palak king bie;
: inya pupurian da ka.
4: Pasalamatan da ka king kekaban ning bie ku,
: at manalangin ku keka.
5: Ing kaladua ku kumabsi ya antimo neng ating piesta,
: pagkanta da ka karing masayang kanta ning kapurian.
6: Gaganakan da ka kabang makakera ku;
: kilub ning kabukas ika ing kakung isipan,
7: uling parati mu kung sasaupan.
: King anino ding pakpak mu karin masaya magkanta ku.
8: Keka e ku bisang kawani,
: uling liligtas da ku ding gamat mu.
9: Oneng detang bisang makamate kaku
: mabaldug la king kalalalaman ning yatu.
10: Mate la king labanan,
: at bangke ra kanan da ring asung-gubat.
11: Oneng ing ari magsaya ya king Dios,
: at ding sablang mangaku king lagyu na paligayan de,
: uling asbuk ding malaram misara la.