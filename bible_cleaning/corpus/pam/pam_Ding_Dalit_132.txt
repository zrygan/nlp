1: O Ginu , i David e me sa kakalinguan,
: at ing sablang delanan nang kasakitan.
2: Ganakan mu sana itang pengaku na keka;
: itang penata na keka, O Mayupayang Dios nang Jacob.
3: Ngana, E ku muli king kakung bale
: o magkera king kakung katri;
4: e ku magpaynawa o matudtud
5: anggang e ke apagawang tuknangan na,
: ing Mayupayang Dios nang Jacob.
6: Abalitan mi king karin Betlehem atyu ya karin ing Kaban ning Kasunduan,
: at king marangle ning Jearim karin mi ya atuklasan.
7: Ngami, Tara munta tamu king bale ning Ginu ;
: tara samba tamu arap nang tronu!
8: Me keni, Ginu , at lungub ka king kekang tuknangan,
: kayabe ning Kaban ning Kasunduan
: ning kekang kayupayan,
: keti manatili ka king kapilan pa man.
9: Ding kekang pari ing matulid ya sanang karelang gawan;
: kekang memalen king tula kulisak la sana!
10: Kang David a talasuyu mu atin kang pengaku;
: ing pinili mung ari e me sana tatanggian.
11: Kang David tapat mung pengaku,
: at e mu painggulutan ing binie mung amanu.
: Ngamu, Ing metung karing anak
: mu maging ari ya, at ya ing manalili keka.
12: Nung ding anak mu king kasunduan tupad la,
: at karing kautusan a babie ku karela,
: kanita ding anak da naman maging ari lang kekang kasalisi angga king kapilan man.
13: Pinili ne ning Ginu ing Zion;
: buri neng maging keyang tuknangan.
14: Ngana, Karin ku tuknang kapilan man;
: karin ku gampanan ing pamag-ari ku.
15: Labis-labis kung ibie ing kailangan na;
: ding kalulu nang memalen pakabsian ku la.
16: Papagtagumpen ku ing sablang gagawan ding pari na;
: magkanta la at kulisak king tula ding sablang memalen na.
17: Karing lahi nang David palto kung metung a aring marangal,
: at papanatilian keng mamahala ing kakung pinili.
18: Pamakarinayan ku la ding kalaban na,
: oneng ing kayarian na sumulung ya at misaplala.