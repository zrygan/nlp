1: Ing Ginu ari ya;
: makagani ya king kamalan at sikanan.
: Ing yatu matatag ya pundasyun;
: kapilan man e ya maugun.
2: Ing tronu mu, O Ginu , matatag ya manibat na kanitang minuna,
: at ika atyu na ka bayu pa megumpisa ing sabla.
3: O Ginu , ing kalalaman ning
: danuman tinas nang siwala na;
: tinas ne ing siwala na at melingongo.
4: Maygit pa king alingongo ning maragul a danuman,
: at mayupaya king alun ning dagat
: ing pamag-ari ning Ginung makapayan.
5: O Ginu , ding kekang kautusan ala lang kayangganan;
: ing kekang tuknangan sidsad ya king kabanalan kapilan man.