1: Bukud mung ing Dios ya ing kakung panenayan;
: ing kakung kaligtasan king Dios manibatan.
2: Ya ing bukud kung talaingat at talapagligtas;
: ya ing kuta a kakung dipensa, inya kapilan man e ku numanu balang.
3: Angga ye kapilan lulusuban
: ing taung kalupa ning bakud a makaragsa?
4: Ing bukud yung nasa ya ing milako ya king marangal a kabilian.
: Ing tula yu ya ing magsalitang kalaraman,
: karing labi yu kekayu yang pamurian,
: oneng ing pusu yu mitmu yang kapanyiran.
5: Bukud mung ing Dios ya ing kakung asahan;
: ing kakung kapanayan king Dios manibatan.
6: Ya mung bukud ing mimingat at magligtas kaku;
: ya ing kakung kuta a kakung salilungan,
: inya e ku bitasang mitakutan.
7: King Dios makatalakad ing kakung kaligtasan at dangalan;
: ya ing mayupaya kung talapagligtas;
: ing Dios ya ing kakung salilungan.
8: Ikong kakung kabalen,
: manalig kayu sana king Dios king sablang panaun.
: Sabla yung kaguluan king Dios idala yu,
: uling ya ing salilungan tamu.
9: Ding tau mengari lang bula a agad matatda,
: taung marangal at mababa ala na lang ulaga.
: Nung parehu mu lang timbangan ala kang akit dang beyatan.
: Bula ing karelang kalupa.
10: E kayu sa manalig king pamanampalasan;
: ala kayung apala nung manako na kayu man.
: Nung sakaling dakal man ing kekong pibandian,
: iti e yu sa panaligan.
11: E mu mekatadua ku ne dimdam ing Dios, agpang king sasabian na,
: bukud mung bandi na ing kayupayan
12: at king ing lugud na manatili kapilan man.
: Ika, O Ginu , keka yang ablasan ing ninuman
: ketang depat na.