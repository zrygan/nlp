1: O Ginung kekeng Ginu, sakdal ya kamalan ing lagyu mu
: king mabilug a yatu!
: Kekang dangalan lalagpus king banua;
2: anak at bingut kakanta ra.
: Matibe kuta keka yang telakad
: ban kalaban keka lang patahimikan.
3: Neng pagumasdan ke ing banua,
: ing banuang gewa da ring taliri mu;
: at ing bulan at batuin karin binili mu;
4: nanu ya ing tau
: ba't keka yang gaganakan;
: nanu ya ing tau
: ba't keka yang pagmalasakitan?
5: Makanyan man, lelangan meng halus kapante mu;
: pitungan meng kamalan at ligaya.
6: Penibala mu king tau ing sablang dapat mu;
: lalam nang upaya pepasakup mu ing sabla-sabla;
7: ding tupa at baka pati animal a malyap,
8: ayup at asan king danuman at ing sablang kakawe king dagat.
9: O Ginung kekeng Ginu,
: sakdal ya kamalan ing lagyu mu king mabilug a yatu!