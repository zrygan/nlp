1: Magsalita ya ing kasalanan
: king pusu ning taung e mayap;
: ala yang takut king Dios dit' man.
2: Tutung maragul ing lawe na king sarili na;
: inya isipan na king alang manakit at mua king depat nang pamikasala.
3: Asbuk na mitmu yang kapamiraitnan at kalaraman,
: ing kabiasnan lubus nang gilutan, at pati na ing pamaniapat kayapan.
4: Kabang makakera ya king pagkeran na e mayap itang isipan na;
: pamibiebie na e na buring larinan,
: ing e mayap e na buring lakuan.
5: Ing lugud mu, O Ginu , alang kalupa;
: ing kekang katapatan lalagpus king banua.
6: Ding kautusan mu't kaburian anti la karing matas a bunduk;
: ing kayatulan mu malalam anti ing dagat.
: O Ginu , ding tau at animal parehu mu lang pagmalasakitan.
7: O Dios, tutung mal ing lugud mu;
: lalam ding pakpak mu lalapit la ding tau.
8: Kakabsi la king kabiayan ning bale mu;
: miminum la king batis ning lub mung mayap.
9: Atyu keka ing sibul ning bie;
: ing aslag mung tagle ya ing keke matnube.
10: Isundu mu sa lugud mu karetang keka kikilala, at bendisyunan detang ating malinis a bie.
11: E mu paintulut ing damusakan da ku ding palalu,
: at pitapus-tapus ding e mayap a tau.
12: Pagumasdan yu: ding taung e mayap mibagsak la;
: e na la pasibayung makatalakad pa king pangalugmuk da.