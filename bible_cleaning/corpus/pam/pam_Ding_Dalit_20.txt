1: Pakibatan na ka sa ning Ginu king oras ning kekang kaligaligan!
: Ingatan na ka sa ning lagyu ning Dios nang Jacob!
2: Ibat king Templo na
: saup keka ibie na sana, at ibat king Zion alalayan na ka.
3: Sablang ain mu tanggapan na la sana, at kekang ain-sakripisyu matula na sanang tanggapan.
4: Ibie na sa keka ing kapagnasan ning pusu mu,
: at dinan katuparan sabla mung planu.
5: Kulisak keng masikan uli ning tagumpe kimtan mu,
: at ing lagyu ning Ginu ya'ng purian tamu!
: Ibie na ngan sa ning Ginu
: sablang kekang aduan.
6: Ngeni balu ku na: ing Ginu tagumpe babie na ketang aring pinili na;
: ibat king banal nang banua ibie nang pakibat
: kayabe ding tagumpe a dapat ning wanan nang gamat.
7: Manalig lang aliwang tau karing karung panggera o karing kabayu da;
: ikami manalig ke king lagyu ning Ginu .
8: Mangalyu la at miragsa,
: oneng ikami makatalakad kaming lumaban.
9: Tagumpe king ari ibie mu, O Ginu ;
: neng mamaus kami pakibat ibie mu.