1: Malunus ka kaku, O Dios, malunus ka sa,
: uling ika ing kakung lalapitan;
: king lalam ding kekang bagyus karin ku salilung,
: anggang e la mako ding bagyung masikan.
2: Maus ku king Dios a Kakataskatasan;
: king Dios a babie king sablang kakung kailangan.
3: Ibat banua pakiramdaman na ku at iligtas,
: at daigan na la ding kaku manalipusta.
: Kaku iparala nang lugud na at katapatan.
4: Atyu ku libutad ding taung balamu leon,
: balamu leon lang mamangan-tau;
: ding ipan da balamu paku la at paslu,
: at dila ra anti lang espadang mataram.
5: Pakit mu ing dangalan mu, O Dios ko,
: at king mabilug a yatu ipakit mung ligaya mu.
6: Miyumang lang silu ding kakung kalaban,
: inyang masasambut ku king kakung kaligaligan;
: ginawa lang kulkul king kakung daralanan,
: oneng ila mismu ding menabu.
7: Lubus keng keka manalig, O Dios;
: pagkanta da ka't purian.
8: Migising ka, O kakung kaladua!
: Migising ka, kakung alpa at lira!
: Pati aldo gisingan ku na.
9: Pasalamatan da ka, O Ginu , arap ding sablang tau;
: magkanta kung kapurian keka libutad ding sablang bansa.
10: Uling ing lugud mung e kukupas miraras king banua,
: at ing kekang katapatan lalagpus king biga.
11: Ing dangalan mu, O Dios ko, pakit mu king banua,
: at king mabilug a yatu ipakit mung kekang ligaya.