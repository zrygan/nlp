1: Ing Dios ya ing manimuna king kapulungan karin banua,
: king kapulungan da ring dios
: nganang minieng kayatulan
2: Ing pamanatul yung alang katuliran kekayu nang ituknang,
: at tuknangan yu na lang papanigan ding taung alang kayapan!
3: Ibie yu ing katuliran da ring kalulu at ding ulila;
: ibie yu ing mangaintulid karing mangailangan at karing alang akarapat.
4: Sagipan yu la king upaya da ring taung e mayap!
5: Kamangmangan yo! Ala kayung balu!
: King karalumduman karin kayu manuknangan,
: at ing hustisia keti king yatu mewala na.
6: Ngaku kekayu, Ikayu dios kayu;
: anak na kayu ngan ning Kakataskatasan a Ginu ,
7: makanyan man mate kayu antimong tau;
: antimo ing anak ning ari, miwakasan munaman ing bie yu.
8: Talakad ka, O Dios, at yatu keka yang atulan,
: uling ding sablang bansa keka la naman.