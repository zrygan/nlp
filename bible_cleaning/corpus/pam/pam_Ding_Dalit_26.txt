1: O Ginu , ibie mung kakung katuliran,
: uling matulid ing kakung daraptan,
: at bukud mung ika ing kakung panaligan.
2: Siasatan mu ku, Ginu , at subukan!
: Lawan mung kakung kapagnasan at kaisipan.
3: Ing lugud mung e kukupas e ku kakalinguan at mibiebie ku king kekang katutuan.
4: E ku mekiabe karing taung malaram, at e mekisalamuha karing magbanal-banalan.
5: Kasaman ku ing pamakiabe karing taung darapat e ustu,
: at e ku mekiluklukan karing makasalanan.
6: Ginu , wasan ku la ding kakung gamat anting tanda
: king ala kung depat a pamikasala;
: kekang altar kaku yang lapitan.
7: Magkanta kung kapasalamatan,
: at sablang makapagmulala mung depat kaku ngan sabian.
8: Kaluguran ke ing Templo mung tuknangan,
: at ing lugal ning kekang kaligayan.
9: E mu ku darame king parusa da ring makasalanan, at taung tampalasan;
10: karing taung midinatan a gamat
: king kasalanan, at tatanggap suhul
: karing gamat dang wanan.
11: Oneng aku matulid ing kakung daraptan;
: lunus ibie mu at ing kaligtasan.
12: Bitis ku matatag la talakad king gabun a patag;
: arap ding taung pakatipun, ing Ginu ya'ng kakung purian!