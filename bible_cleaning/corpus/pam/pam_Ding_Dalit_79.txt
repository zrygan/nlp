1: O Dios, ding paganu liban deng kekang bansa.
: Ing banal mung Templo karela yang lepastangan,
: at kasiran ing karelang likuan king Jerusalem.
2: Ding katawan ding kekang talasuyu karing ayup gewa da lang pamangan;
: ding bangke ding kekang talasuyu gewa da lang pamangan para karing animal.
3: Ing daya ding kekang memalen pepayagusan dang anting danum king Jerusalem,
: at ala nang mitagan ban karela mangutkut.
4: Meging pikaylian kami karing kasiping ming bansa;
: insultuan da kami at pituya-tuya.
5: O Ginu , nu pa anti kaluat ing mua mu kekami?
: Ing mua mu kekami ala na kayang angga?
: Ing mua mu manatili kayang milalablab anti ing api?
6: Ibaldug mu ing mua mu karing bansang e bisang kilala keka,
: at karing taung e manalangin keka!
7: Uling karela yang gisan ing lahi nang Jacob,
: at karela yang lesak ing kekang bansa.
8: E mu ke paparusan uli ding kasalanan ding kekeng makatua;
: lunus mu kekami ibie mu
: ngening ala na keng kapanayan.
9: Saupan mu kami, O Dios a kekeng talapagligtas;
: sagipan mu kami at patawaran pamikasala mi
: alang-alang king lagyu mung marangal.
10: Baket ding aliwang bansa karelang kukutang,
: Nukarin ya ing kekong Dios?
: Paintulut mung karing bansa akit mi ing pamanablas mu,
: uling pepatulu ra ing daya ding kekang talasuyu.
11: Paintulut mung ing saingsing ding bihag miras king arapan mu,
: at king kapamilatan ning maragul mung kayupayan iligtas mu la detang miyatulan kamatayan.
12: Ginu , pitung besis mu lang papamayaran ding kasiping ming bansa,
: uli ning pamaglapastangan da keka.
13: Kanita ikami namang kekang memalen at tupang kekang papastulan
: ikang pasalamatan king kapilan pa man,
: at purian alang kapupusan.