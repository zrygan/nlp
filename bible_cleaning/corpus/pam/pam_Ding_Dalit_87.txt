1: Telakad ne ning Dios
: ing siudad na
: king banal a Bunduk ning Zion.
2: Maygit neng kaluguran iting siudad
: king isanu mang balen nang Jacob.
3: O siudad ning Dios, keka sanang pakiramdaman
: king ing masasabi keka mayap ngan.
4: Potang isulat ku la lagyu ding bansang mapamintu kaku,
: iyabe ke ing Babilonia at Ehipto;
: iyabe kia naman ing Filistia, Tiro, at Etiopia karetang king Jerusalem manuknangan.
5: Tungkul king Zion ding tau karelang sabian
: king ding sablang bansa sasakupan na la,
: at gawan nong masikan ning Kakataskatasan.
6: Gawa yang listahan da ring bansa ing Ginu ,
: at karing memalen ning Jerusalem iyabe na la ngan.
7: Ding sablang manuknangan karin magkanta la at terak,
: at karelang sabian, Ing sablang bendisyun at kekatamung tatanggapan king Zion manibatan.