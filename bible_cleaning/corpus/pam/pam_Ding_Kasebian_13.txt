1: Makiramdam ya ing anak a biasa neng sasabianan neng tata na, oneng e na pansinan ning anak a masias a buntuk.
2: Mayap ing maging kayablasan da ring taung banal king karelang sasabian, oneng katampalasanan ing nasa da ring taung mapaglinlang.
3: Itang maingat king dila na ingatan ne ing bie na; ing bugasuk king sasabian na kasiran ing kararasan na.
4: Kapilan man e na kamtan ning taung matamad ing nasa na, oneng ing taung masipag kamtan nang sablang buri na.
5: Kasaman da ring taung makatuliran ing kalaraman, oneng makarine at makasumami ing dapat ning taung e mayap.
6: Ing katuliran ya ing mingat king taung alang kasalanan, oneng ing e mayap ya ing sumira king makasalanan.
7: Ating taung magkunwaring masalapi la, oneng king kamatutuanan ali la; magkunwari lang pakakalulu ding aliwa, oneng ing karelang pibandian milalu king karakal.
8: Makasaup ing pibandian king pamagligtas king bie ning masalapi, oneng ing kalulu ala ya mang talnan.
9: Mengari lang sulung maslag ding taung banal, oneng anti la king sulung undap-undap ding taung e mayap.
10: Kaguluan ing bubunga na ning kapalaluan, inya kabiasnan ing maniawad kausukan.
11: Agad mawala ing pibandian a ikua king e ustung paralan, oneng itang pibandian a kekang pipagalan lalung dakal.
12: Neng mabibigu ing kapanayan, saskup ya ing salu, oneng ing kapagnasan a kimtan paligayan neng pusu.
13: Itang taung magmaklak-maklakan king mayap a payu agkatan na ing kapahamakan, oneng itang makiramdam tanggap yang mayap a kayablasan.
14: Mengaring sibul a babie bie ing tuturu da ring biasa; ilisia da ka king nanumang disgrasya.
15: Ing mayap a kaisipan mamungang kagalangan, oneng ing alang katapatan magdalang kasiran.
16: Pakaisipan na pa ning taung biasa itang buri nang gawan bayu na daptan, oneng ing mangmang papakit na ing ala yang beluan.
17: Ing tubud a e mu apagkatiwalan pasari yang kaguluan, oneng itang kekang apanaligan magdala yang kapayapan.
18: Kakaluluan at kamarinayan ing miras king taung e bisang magaral, oneng tanggap yang karangalan itang makiramdam king kausukan.
19: Ing kapagnasan a metupad ligaya ing keyang babie, oneng kasaman na ning mangmang ing gumulut king e mayap.
20: Mabiasa ka nung makiabe ka karing biasa, oneng ing pamakiabe karing mangmang mamungang kaguluan.
21: Keyalan kalma ing miras karing taung palpikasala, oneng kasaplalan ing miras karing taung darapat mayap.
22: Ing taung mayap atin yang pibandian a pamana karing apu na, oneng ing pibandian da ring makasalanan miras karing taung mayap.
23: Ing gabun a e mitatamnan malyaring mamungang dakal a kabiayan para karing kalulu, oneng ding taung sakim sasabatan da ing pangatamnan na.
24: E me kaluguran ing kekang anak nung e me babarugan; nung keka yang kaluguran keka yang aralan.
25: Labis-labis ing kabiayan da ring taung banal, oneng ing taung e mayap parati yang atyu king pamangailangan.