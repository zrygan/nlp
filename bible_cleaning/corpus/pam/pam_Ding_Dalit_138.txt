1: King mabilug kung pusu pasalamatan da ka, O Ginu ;
: arapan da ring anghel magkanta kung kapurian keka.
2: Arapan ke ing banal mung Templo;
: duku ku at purian ing kekang lagyu,
: uling pepakilala mu king sablang bage
: makapaygit ya ing lagyu at kautusan mu.
3: King aldo minaus ku, ika pekibatan mu ku;
: mismung sikanan mu ya ing binie mu kaku.
4: Ding sablang ari ning mabilug a yatu purian da ka, O Ginu ,
: uling dimdam do ring pangaku mu.
5: At karelang ikanta ing depat mu,
: at ing degulan ning ligaya mu.
6: Atyu ka king Kakataskatasan,
: ding mababa lub keka no mang ingatan,
: at keka e la makasalikut ding palalu.
7: Makapadurut ku man king kagutgutan;
: ining bie ku keka yang ingatan.
: Kalaban kung mua kaku keka lang sasabatan,
: at liligtas mu ku kapamilatan ning upaya mu.
8: Tuparan mung sablang kekang pangaku;
: ing alang kupas a lugud mu, O Ginu , alang kayangganan;
: ing bage kekang pegumpisan keka munamang pupupusan.