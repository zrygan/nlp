1: Ngeni yari ne ing pader, mikabit na la ngan ding pasbul dalan king pagkabilian da, at balu da na ring guardia karing pasbul king Templo, ding talapagkanta, at ding Levita ing obrang mitutuk karela.
2: Tilduan ku la ding aduang lalaki ban mamahala king siudad ning Jerusalem: i Hanani a kapatad ku at i Hanania a pamuntuk opisyal ning kuta, at tau yang tune apagkatiwalan at ating takut king Dios.
3: Sinabi ku karela king e ra la bubuklat ding pasbul dalan ning Jerusalem anggang e ya matas a aslag ing aldo, at isara la mu neng limbug ne at bayu la magretiru ding guardia. Sinabi ku naman karela king mamili lang guardia karing mismung memalen a manuknangan Jerusalem, at dinan da lang pilming lugal a guardian da at mag-ronda la ding aliwa karing lugal nung nu la karin ding bale ra.
4: Metung yang maragul at malualas a siudad ing Jerusalem, oneng ditak la mu ding manuknangan karin at mapilan la pa mu ring bale makatalakad.
5: Kanita tigkilan na ku panamdam ning Dios ban tipunan la ding memalen, ding manimuna, at pamuntuk da, at lawan la lagyu ding pamilyang penibatan da. Ikua ke ing listahan da retang minunang miyugse mibalik. Iti ing ikit ku
6: Dakal la ding bihag a meko king probinsia ning Babilonia ban mibalik karing sarasarili dang tuknangan king Jerusalem at Juda. Menuknangan la ding pamilya ra Babilonia manibat na kanitang dela na la karin ning Aring Nebucadenesar bilang bihag na.
7: Ding manimuna karela ila di Zerubabel, Josue, Nehemias, Azaria, Raamia, Nahamani, Mordecai, Bilsan, Misperet, Bigvai, Nehum, at i Baana.
825: Iti ya ing listahan da ring pamilya ning Israel at ing bilang da ring balang pamilya a mibalik ibat king pangabihag
: Paros adua lang libu at dinalan pitung pulu't adua;
: Sefatia atlu lang dalan pitung pulu't adua;
: Ara anam a ralan limang pulu't adua la;
: Pahat Moab ding lahi da ri Jesua at Joab adua lang libu at walung dalan labing walu;
: Elam libu at aduang dalan limang pulu't apat la;
: Zatu walu lang dalan apat apulu't lima;
: Zacai pitu lang dalan anam apulu;
: Binui anam a ralan apat apulu't walu la;
: Bebai anam a ralan aduang pulu't walu la;
: Azgad adua lang libu at atlung dalan aduang pulu't adua;
: Adonikam anam a ralan anam apulu't pitu la;
: Bigvai adua lang libu at anam apulu't pitu;
: Adin anam a ralan limang pulu't lima la;
: Ater ausan dia namang Hezekia siam apulu't walu la;
: Hasum atlu lang dalan aduang pulu't walu;
: Bezai atlu lang dalan aduang pulu't apat;
: Harif dinalan labing adua la;
: Gibeon siam apulu't lima la.
2638: Ding mibalik agpang karing balen da ring pamilyang karelang penibatan
: Betlehem at Netofa dinalan walung pulu't walu la;
: Anatot dinalan aduang pulu't walu la;
: Bet Azmavet apat apulu't adua la;
: Kiriat Jearim, Kefira, at Beerot pitu lang dalan apat apulu't atlu;
: Rama at Geba anam a ralan aduang pulu't metung la;
: Mikmas dinalan aduang pulu't adua la;
: Betel at Ai dinalan aduang pulu't atlu la;
: ing aliwang Nebo lima lang pulu't adua;
: ing aliwang Elam libu at aduang dalan limang pulu't apat la;
: Harim atlu lang dalan aduang pulu;
: Jerico atlu lang dalan apat apulu't lima;
: Lod, Hadid, at Ono pitu lang dalan aduang pulu't metung;
: Senaa atlu lang libu at siam a ralan atlung pulu.
3942: Ding pamilya da ring pari a mibalik
: Jedaia ding lahi nang Jesua siam a ralan pitung pulu't atlu la;
: Immer libu at limang pulu't adua la;
: Pasur libu at aduang dalan apat apulu't pitu la;
: Harim libu at labing pitu la.
4345: Ding pamilya da ring Levita
: Jesua at Kadmiel ding lahi nang Hodavia pitung pulu't apat la;
: ding talapagkanta ning Templo ding lahi nang Asaf dinalan apat apulu't walu la;
: ding guardia ning Templo ding lahi nang Sallum, Ater, Talmon, Akub, Hatita, at Sobai dinalan atlung pulu't walu la.
4656: Ding pamilya da ring magobra ning Templo
: Ziha, Hasufa, Tabaot, Keros, Sia, Padon, Lebana,
: Hagaba, Salmai, Hanan, Giddel, Gahar, Reaia,
: Rezin, Nekoda, Gazam, Uza, Pasea, Besai,
: Meunim, Nefusesim, Bakbuk, Hakufa, Harhur,
: Bazlit, Mehida, Harsa, Barkos, Sisera, Tema,
: Nezia, at Hatifa.
5759: Ding pamilya da ring talasuyu nang Solomon
: Sotai, Soferet, Perida,
: Jaala, Darkon, Giddel,
: Sefatia, Hatil, Pokeret, Hazebaim, at i Amon.
60: Atlu lang dalan siam apulu't adua ding heganaganang lahi da ring magobra king Templo at talasuyu nang Solomon ding mibalik ibat king pangayugse.
6162: Anam lang dalan apat apulu't adua ding pamilyang ibat kang Delaia, Tobia, at Nekoda. Ibat la karing balen ning Tel Mela, Tel Harsa, Kerub, Addon, at Immer. Oneng e ra apatunayan king lahi lang Israelita.
6364: Ila naman deti ring pari a mekapagbalik, oneng ala lang apakit a katunayan tungkul karing pamilyang karelang penibatan: Hobaia, Hakoz, at i Barzilai. Mekapakiasawa ya ing penibatan na ning pamilyang paring Barzilai king metung a babaing tau Gilead at tikian ne lagyu ing katuangan nang lalaki. Manibat na kanita migkasakit na lang panintunan de ing pamilyang karelang penibatan. Inya e la metanggap bilang pari.
65: Sinabi na karela ning Judiong gobernador king e la malyaring makapangan king pamangan a miyain king Dios anggang alang paring makagamit king Urim at Tumim.
66: Apat apulu't aduang libu la at atlung dalan anam apulu ding heganaganang mekapagbalik ibat king pangayugse.
67: Pitu lang libu at atlung dalan atlung pulu't pitu ding ipus a lalaki at babai; adua lang dalan apat apulu't lima ding lalaki at babaing talapagkanta ning Templo.
6869: Pitu lang dalan at atlung pulu't anam ding kabayu, adua lang dalan at apat apulu't lima ding mula, apat lang dalan atlung pulu't lima ding kamelyu, anam lang libu pitung dalan aduang pulu ding asno.
7072: Dakal la ding minie ambag ban mitalakad yang pasibayu ing Templo. Oreti ding minambag
: ing gobernador aduang dalan pitung pulung onsang gintu,
: limang pulung silyo,
: at limang dalan atlung pulung imalan-pari;
: ding pamuntuk da ring pamilya atlung dalan atlung pulu't pitung librang gintu,
: atlung libu at aduang dalan labing limang librang pilak;
: ding aliwang memalen atlung dalan atlung pulu't pitung librang gintu,
: aduang libu at siam a ralan aduang pulu't atlung librang pilak,
: anam apulu't pitung imalan-pari.
73: Menuknangan la karing balen at siudad ning Juda ding pari, ding Levita, ding guardia ning Templo, ding talapagkanta, ding karaniwan a memalen, nanupata ing mabilug a balen ning Israel.