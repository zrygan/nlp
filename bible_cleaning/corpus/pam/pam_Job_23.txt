1: Nganang mekibat Job
2: Angga ngeni lalaban ku, at magreklamu king Dios.
: E ku apigil ing kakung saingsing.
3: O nung abalu ku sana nung nu ke atagpuan,
: puntalan ke angga na king luklukan na.
4: Ipalad ku ing kasu ku king arap na,
: ibie ku la ding matulid ku.
5: Buri kung abalu nung nanu ing sabian na,
: at nung makananu na kung pakibatan.
6: Gamitan na kaya ing mabilug nang sikanan laban kako?
: Ali, pakiramdaman na ku kabang magsalita ku.
7: Karin malyari yang makipagmatulid ing taung mayap,
: at payalan na kung kasalanan king kapilan pa man.
8: Penintun ke king dane Aslagan, oneng e ke ikit ing Dios karin.
: Penintun ke king dane Albugan; alayu munaman karin.
9: Penintun ke king dane Norti, oneng e ke ikit karin;
: minta ku munaman king dane Mauli,
: oneng e ria naman ikit karin ding kakung mata.
10: Oneng balu ning Dios ing balang takbang ning bie ku;
: nung surian na ku, akit na ing malinis ku.
11: Tapat keng tikian ing dalan a tildu na.
: E ku linisiang bitasa.
12: Memintu kung alang kutang-kutang karing kautusan na;
: pemintuan kung kaburian na, at aliwa ing kaku.
13: E ya magbayu. Metung man alang makalaban
: o makasabat king buri nang gawan.
14: Tuparan na itang tingka na para kaku;
: at ita metung ya mu karing dakal nang planu.
15: Gagalgal ku king takut king arapan na.
16: Pepainan na ku lub ning Dios;
: maragul ing takut ku king Mayupaya,
17: maygit king kilungan na ku king makapal a karalumduman.