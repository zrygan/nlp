1: Likuan de ring dakal karing Judiong mebihag ing probinsia ning Babilonia ban mibalik karing sarasarili dang tuknangan king Jerusalem at Juda. Deting Judiong bihag ila ding mitagan karing mebihag a dela nang Aring Nebucadenesar king Babilonia.
2: Ngeni mumuli na la king pamanimuna nang Zerubabel, Jesua, Nehemias, Seraia, Reelaia, Mordecai, Bilsan, Mispar, Bigvai, Rehum, at Baana.
: Iti ya ing listahan da ring lalaking memalen na ning Israel a minuli
3: ding pamilya nang Paros, adua lang libu at dinalan pitung pulu't adua;
4: ding pamilya nang Sefatia, atlu lang dalan at pitung pulu't adua;
5: ding pamilya nang Ara, pitu lang dalan at pitung pulu't lima;
6: ding pamilya nang Pahat Moab a alang aliwa nune di Jesua at Joab, adua lang libu walung dalan at labing adua;
7: ding pamilya nang Elam, libu aduang dalan at limang pulu't apat la;
8: ding pamilya nang Zatu, siam a ralan at apat apulu't lima la;
9: ding pamilya nang Zacai, pitu lang dalan at anam apulu;
10: ding pamilya nang Bani, anam a ralan at apat apulu't adua la;
11: ding pamilya nang Bebai, anam a ralan at aduang pulu't atlu la;
12: ding pamilya nang Azgad, libu aduang dalan at aduang pulu't adua la;
13: ding pamilya nang Adonikam, anam a ralan at anam apulu't anam la;
14: ding pamilya nang Bigvai, adua lang libu at limang pulu't anam;
15: ding pamilya nang Adin, apat a ralan at limang pulu't apat la;
16: ding pamilya nang Ater a mayayaus munamang Hezekia, siam lang pulu't walu;
17: ding pamilya nang Bezai, atlu lang dalan at aduang pulu't atlu;
18: ding pamilya nang Jora, dinalan at labing adua la;
19: ding pamilya nang Hasum, adua lang dalan at aduang pulu't atlu;
20: ding pamilya nang Gibar, siam lang pulu't lima;
21: ding lalaki na ning Betlehem, dinalan aduang pulu't atlu la;
22: ding lalaki na ning Netofa, lima lang pulu't anam;
23: ding lalaki na ning Anatot, dinalan at aduang pulu't walu la;
24: ding lalaki na ning Azmavet, apat apulu't adua la;
25: ding lalaki na ning Kiriat Jearim, Kefira, at Beerot, pitu lang dalan apat apulu't atlu;
26: ding lalaki na ning Rama at Geba, anam a ralan at aduang pulu't metung la;
27: ding lalaki na ning Mikmas, dinalan at aduang pulu't adua la;
28: ding lalaki na ning Betel at Ai, adua lang dalan at aduang pulu't atlu;
29: ding lalaki na ning Nebo, lima lang pulu't adua;
30: ding lalaki na ning Magbis, dinalan limang pulu't anam la;
31: ding aliwa pang lalaki na ning Elam, libu aduang dalan at limang pulu't apat la;
32: ding lalaki na ning Harim, atlu lang dalan at aduang pulu;
33: ding lalaki na ning Lod, Hadid, at Ono, pitu lang dalan at aduang pulu't lima;
34: ding lalaki na ning Jerico, atlu lang dalan at apat apulu't lima;
35: ding lalaki na ning Senaa, atlu lang libu at anam a ralan atlung pulu.
36: Ding paring Levita: karing pamilya nang Jedaia a lahi nang Jesua, siam a ralan at pitung pulu't atlu la;
37: karing pamilya nang Immer, libu at limang pulu't adua la;
38: karing pamilya nang Pasur, libu aduang dalan at apat apulu't pitu la;
39: karing pamilya nang Harim, libu at labing pitu la.
40: Ding Levita: karing pamilya da ri Jesua at Kadmiel, ding lahi nang Hodavia, pitu lang pulu't apat;
41: karing talapagkanta king Templo a lahi nang Asaf, dinalan at aduang pulu't walu la;
42: karing guardia karing pasbul dalan a lahi da ri Sallum, Ater, Talmon, Akub, Hatita, at Sobai, dinalan at atlung pulu't siam la.
43: Ding kasaup king Templo ila deti: ding pamilya da ri Ziha, Hasufa, Tabaot,
44: Keros, Siaha, Padon,
45: Lebana, Hagaba, Akub,
46: Hagab, Samlai, Hanan,
47: Gidel, Gahar, Reaia,
48: Rezin, Nekoda, Gazam,
49: Uza, Pasea, Besai,
50: Asna, Meunim, Nefisim,
51: Bakbuk, Hakufa, Harhur,
52: Bazlut, Mehida, Harsa,
53: Barkos, Sisera, Tema,
54: Nezia, at Hatifa.
55: Ding pamilya at anak da ring kasaup nang Solomon ila deti: Sotai, Hasoferet, Peruda,
56: Jaala, Darkon, Gidel,
57: Sefatia, Hatil, Pokeret Hazebaim, at Ami.
58: Heganagana, atlu lang dalan siam apulu't adua ring mibalik a pamilya at anak da ring kasaup na ning Templo at ding kasaup nang Solomon.
59: Atin munamang aliwang menibatan Tel Mela, Tel Arsa, Kerub, Adan, at Immer a mibalik karin Jerusalem at Juda, oneng e ra la amasalese ding makatua da o nung Israelita la o ali la. Ila deti
60: ding pamilya da ri Delaia, Tobia, at Nekoda. Heganagana, anam lang dalan at limang pulu't adua.
61: Ding pamilya da ring pari: Habaia, Hakoz, at Barzilai. I Barzilai ya ing mekapakiasawa king metung karing anak nang Barzilai a tau Gilead at tikian ne lagyu ing katuangan nang lalaki.
62: Alalu ding lagyu ra king listahan da ring pari, inya mituring lang e malinis, at e la mibilang ibat king pamilyang pari.
63: Sinabi na karela ning gobernador king e la malyaring mangan king pamangan a miyain king Dios anggang e na asangguni ning pari iting bage king kapamilatan na ning Urim at Tumim.
64: Heganaganang bilang da ring miyugse a mibalik: apat lang pulu't aduang libu at atlung dalan anam apulu.
65: E la kabilang ding lalaki ampon babaing ipus a pitung libu at atlung dalan atlung pulu't pitu, at ding aduang dalan a lalaki ampon babaing talapagkanta.
66: Pitu lang dalan at atlung pulu't anam ding kabayu, adua lang dalan at apat apulu't lima ding mula,
67: apat lang dalan at atlung pulu't lima ring kamelyu, at anam lang libu at pitung dalan aduang pulu ding asno.
68: Inyang miras na la king Jerusalem, ding mapilan karing pamuntuk da ring pamilya miyain lang kusang lub a ain para king Templo ban mitalakad yang pasibayu iti king sadia nang lugal.
69: Binie da itang sablang agyu ra para kaniting obra. Mekatipun lang libu at atlung pulung librang gintu, limang libu at pitung dalan apat apulung librang pilak, at dinalan a imalan-pari.
70: King balen at paligid na ning Jerusalem la menuknangan ding pari, ding Levita, at ding mapilan karing taung mibalik. Karing makalapit a balen naman karin la menuknangan ding talapagkanta, ding guardia karing pasbul dalan, at ding magobra king Templo. Menuknangan la ding keraklan karing balen nung nu la menuknangan ding makatua da.