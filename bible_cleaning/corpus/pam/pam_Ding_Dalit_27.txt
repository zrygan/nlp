1: Ing Ginu ya ing kakung sulu at kaligtasan,
: ninu ing kakung pitakutan?
: King panganib ing Ginu ingatan na ku,
: ninu ing pitakutan ku?
2: Neng lalapitan da ku ban paten ding e mayap a tau,
: deting kakung kalaban at kapagkamua,
: ila ding mismung mitakid at mibulang.
3: Kubkuban da ku man ding dakal a kawal e ku mu rin mitakutan;
: sagupa la man kaku ding kalaban,
: ing Dios ya pa mu rin ing kakung panaligan.
4: Metung mung bage ing aduan ku king Ginu ,
: at metung mu ing kakung pagnasan;
: king Templo na sa karin ku manuknangan king kapilan pa man
: ban kakung tangalan ing keyang kayapan, at turu na tanggapan.
5: Siguradu na kung ingatan neng atyu ku king kaguluan;
: king panganib ya'ng kakung salilungan,
: at itas na ku at ibili king batung matatag.
6: Inya kaku lang sambutan
: makapadurut a kalaban,
: at iyain kilub ning Templo na
: ain at matulang kulisak;
: pagkanta ke at purian ing Ginu !
7: O Ginu , pakiramdaman mu ing keka aus ku!
: Malunus ka at pakibatan mu ku.
8: Ngamung sinabi, Me keni; panintunan mu ku.
: Ngakung mekibat, Buri da kang akit, Ginu .
9: Lupa mu e me sa papampan kaku.
: King kamua mu e me sa palakuan ining kekang alipan.
: Ika ing kakung kasaupan;
: e mu ku sa lalakuan o paburen man,
: O Dios a kakung kaligtasan!
10: Pepaburen da ku ding pengari ku,
: oneng ing Ginu ali na ku.
11: Ituru me, O Ginu , ing sukat kung dalanan;
: king patag a dalan karin mu ku sa tairan,
: uling dakal ku kalaban.
12: E mu la paburen maniambut kaku,
: uling malaram la ding testigu ra laban kaku, at buri da kung panasakitan.
13: Iti ya ing paniwalan ku
: takman ku ing kayapan ning Ginu keting kasalukuyan a panaun.
14: Manalig ka king Ginu ; e mu painan ing lub mu, at e ka tatakut;
: wa, manalig ka king Ginu .