1: Babie keng kapasalamatan, O Dios!
: Pasalamatan da ka.
: Sasabian mi ing kekang degulan
: layun babalita ding makapagmulala mung depatan.
2: King penandit a kakung itakda, ngana ning Ginu ,
: matul kung alang pamangabiran.
3: Galgal ya ing yatu at ding sablang tau,
: makanyan man e la tugun ding pundasyun na.
4: Karing palalu kakung sabian,
: Ing kekong pamagmayabang kekayu nang ituknang.
: At karing taung e mayap,
5: E ye pagmaragulan at tuknang na kayung magsalitang kapalaluan king Kakataskatasan.
6: Ing kayatulan e manibatan king aslagan o king albugan
: o kaya king mauli o king norti,
7: nune manibatan king Dios ing pamanatul;
: pawalan na lang sala ding aliwa oneng ding aliwa parusan na la.
8: Atin yang tatalnan a kopa ing Ginu ,
: mitmu ya king alak ning mua na.
: Itugtug na iti ban ding taung e mayap inuman da;
: minum la angga king iti agisan da.
9: Oneng e ke ituknang ibalita ing Dios nang Jacob;
: e ku tuknang magkantang kapurian king Dios.
10: Pamaklian na la sagu ding taung e mayap,
: oneng ding karing banal itas na la ngan.