1: Anak neng Adan i Set, at anak neng Set i Enos.
2: Anak neng Enos i Kenan, at anak neng Kenan i Mahalalel. Anak neng Mahalalel i Jared.
3: Anak neng Jared i Enoc, at anak neng Enoc i Matusalem. Anak neng Matusalem i Lamec.
4: Anak neng Lamec i Noe, at anak na lang Noe di Sem, Ham, at i Jafet.
5: Ding anak nang Jafet ila di Gomer, Magog, Madai, Javan, Tubal, Mesek, at i Tiras. Ila ding makatua da ring taung mayayaus kareting lagyu.
6: Ding anak nang Gomer ila di Askenaz, Rifat, at i Togarma.
7: Ding anak nang Javan ila di Elisa, Tarsis, Kitim, at i Rodanim.
8: Ding anak nang Ham ila di Cus, Ehipto, Put, at i Canaan.
9: Ding anak nang Cus ila di Seba, Havila, Sabta, Raama, at i Sabteca. Ding anak nang Raama ila di Seba at Dedan.
10: Anak neng Cus i Nimrod, ing lalaking pikabaluan bilang masikan diling tau king yatu.
11: I Ehipto ya ing penibatan da ring tau Lud, Anam, Lehab, Naftu,
12: Patrus, Caslu ing penibatan da ring Filisteo, at Caftor.
13: I Canaan ya i tata da ri Sidon a pangane at Het. Ila deti ring taung penibatan da ring taung mayayaus king lagyu ra.
14: I Canaan ya naman ing penibatan da ring Jebuseo, Amoreo, Girgaseo,
15: Heveo, Arkiteo, Sineo,
16: Arvadeo, Zemariteo, at Hamateo.
17: Ding anak nang Sem ila di Elam, Asur, Arpaksad, Lud, Aram, Uz, Hul, Geter, at i Mesek.
18: Anak neng Arpaksad i Sela, at anak neng Sela i Eber.
19: Adua la ding anak nang Eber; Peleg ya lagyu ing metung uling king panaun na kanita la misagsag ding tau king yatu. Joktan ya lagyu ing kadua.
20: Ding meging anak nang Joktan ila di Almodad, Selef, Hazarmavet, Jera,
21: Hadoram, Uzal, Dikla,
22: Ebal, Abimael, Seba,
23: Ofir, Havila, at i Jobab. Ila ngan deti ring anak nang Joktan.
24: Oyni ing pamilya manibat kang Sem angga kang Abraham: Sem, Arpaksad, Sela,
25: Eber, Peleg, Reu,
26: Serug, Nahor, Tera,
27: at i Abram a alang aliwa nune i Abraham.
28: Adua la ding anak nang Abraham, ila di Isaac at Ismael.
29: Ding meging anak nang Ismael ila di Nebayot ing pangane, Kedar, Adbeel, Mibsam,
30: Misma, Duma, Massa, Hadad, Tema,
31: Jetur, Napis, at i Kedema.
32: Atin yang babaing kasese i Abraham; Ketura ya lagyu nung kenu na la ayanak di Zimran, Joksan, Medan, Midian, Isbak, at i Suah. Atin yang aduang anak i Joksan; ila di Seba at Dedan.
33: Ding anak nang Midian ila di Efa, Efer, Hanok, Abida, at i Eldaa.
34: I Abraham ya i tata nang Isaac, at ding anak nang Isaac ila di Esau at Jacob.
35: Ding anak nang Esau ila di Elifaz, Reuel, Jeus, Jalam, at i Kora.
36: Ding anak nang Elifaz ila di Teman, Omar, Zefi, Gatam, Kenaz, Timna, at i Amalek.
37: Ding anak nang Reuel ila di Nahat, Zera, Samma, at i Mizza.
38: Ding anak nang Seir ila di Lotan, Sobal, Zibeon, Ana, Dison, Ezer, at i Disan.
39: Ding anak nang Lotan ila di Hori at Homam, at i Timna ya ing kapatad nang babaing tata ra.
40: Ding anak nang Sobal ila di Alvan, Manahat, Ebal, Sefi, at i Onam. Ding anak nang Zibeon ila di Aya at Ana.
41: Ing anak nang Ana ya i Dison. Ding anak nang Dison ila di Hamran, Esban, Itran, at i Keran.
42: Ding anak nang Ezer ila di Bilhan, Zaavan, at i Jaakan. Ding anak nang Disan ila di Uz at Aran.
43: Deting tuki-tuking lagyu ila ding meging ari na ning Edom bayu ya mika ari ing Israel: i Bela a anak nang Beor; mipamalagyuan yang Dinhaba ing siudad na.
44: Inyang mete ya, ing menalili ya i Jobab a anak nang Zera ning Bozra.
45: Inyang mete ya i Jobab, ing menalili ya i Husam ning Teman.
46: Inyang mete ya i Husam, ing menalili ya i Hadad a anak nang Bedad. Ya ing miniambut kang Midian king sakup ning Moab. Avit ya lagyu ing siudad na.
47: Inyang mete ya i Hadad, ing menalili ya i Samla ning Masreka.
48: Inyang mete ya i Samla, ing menalili ya i Saul ning Rehobot lele ning Ilug ning Eufrates.
49: Inyang mete ya i Saul, ing menalili ya i Baal Hanan a anak nang Akbor.
50: Inyang mete ya i Baal Hanan, ing menalili ya i Hadad, Pau ya lagyu ing siudad na, at ing lagyu na ning asawa na Mehetabel, ing babaing anak nang Matred at apu nang Mezahab.
51: Ding meging pekapun ning Edom inyang mete ne i Hadad ila di Timna, Alva, Jetet,
52: Oholibama, Ela, Pinon,
53: Kenaz, Teman, Mibzar,
54: Magdiel, at i Iram.