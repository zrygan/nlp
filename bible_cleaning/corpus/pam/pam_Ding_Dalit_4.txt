1: Pakibatan mu ku sana, O Dios a makatuliran,
: neng mamaus ku keka;
: king kaligaligan liligtas mu ku;
: lunusan mu ku at pakibatan dalangin ku.
2: O Tao, angga pa kapilan
: ing insultuan yu ing kakung dangalan?
: Angga pa kapilan ing luguran yu ing alang kabaldugan, at panintunan ing kalaraman?
3: Ganakan yu king makapaygit la ding tapat king Ginu ;
: neng mamaus ku pakiramdaman na ku ning Ginu .
4: Malyari kayung mimua, oneng e kayu sa mikakasala;
: karing kekong pagkeran misip kayu sa at magpayapa.
5: Itang mayap at ustu yang iyain yu, at manalig kayu king Ginu .
6: Ding dakal karelang kukutang,
: Ninu ing makaibie kanawan kekatamu?
: Lunusan mu ke sana, O Ginu .
7: Ing lalung maragul a tula
: binie mu king pusu ku;
: maygit yang e palak king tulang kakamtan da detang labis-labis a kakanan at inuman.
8: Payapa kung magkera,
: at agad-agad mipapatudtud ku,
: uling ika mung bukud O Ginu ,
: ing makapanatag king lub ku.