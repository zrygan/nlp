1: Inyang ing Israel meko ya king Ehipto,
: kanitang ing lahi nang Jacob likuan de ing bansang dayuan,
2: ing Juda ya ing meging banal nang balen,
: ing Israel ya ing meging sarili nang pibandian.
3: Inyang ikit ning Dagat da ring Timbu tinakas ya,
: at ing Ilug ning Jordan tiknang na ing agus na.
4: Linundag la ding bunduk anting lalaking tupa,
: at ding talimunduk anting biserung tupa.
5: Dagat, nanu ing milyari keka? Obat tinakas ka?
: Ilug ning Jordan, obat tiknang mu ing agus mu?
6: Ikong bunduk, obat mipalundag kayung anting lalaking tupa,
: at ikong talimunduk anti ding biseru da?
7: Galgal ka, O mabilug a yatu king paniatang ning Ginu ;
: arapan ning Dios nang Jacob,
8: gagawa yang ilug karing batu,
: at papalto yang mamagus a danum ibat karing batu.