1: O Dios, lunusan mu kami at bendisyunan;
: aslagan mu kami sana king lupa mung malam,
2: ban ing sablang melalang abalu na ing kekang kaburian,
: at ing babie mung kaligtasan.
3: Mananu na sanang ding tau, O Dios, ika ing karelang purian;
: ika sana ing purian na ning sabla mung lelang!
4: Paintulut mung bansa tumula la at magkantang masaya,
: uling alang pamangabiran ing kekang kayatulan karing sablang tau,
: at keka lang patnubayan.
5: Mananu na sanang ding tau, O Dios, ika ing karelang purian;
: ika sana ing purian da ring taung kekang lelangan!
6: King kekeng asikan dakal ing kekeng pipulan,
: ing Dios, ing kekatamung Dios,
: ya ing minie kaniti ngan.
7: Binendisyunan na katamu ngan ning Dios;
: sana igalang de't pitakutan nukarin man.