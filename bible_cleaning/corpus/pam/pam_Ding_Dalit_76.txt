1: Pikabaluan ya ing Dios king Juda,
: king Israel lagyu na marangal ya.
2: King Jerusalem karin ne telakad ing tolda na,
: at king Zion karin ya ing tuknangan na.
3: Karin ding paslu ding kalaban pikli na la,
: pati ding paniagka, espada, at baluti.
4: Ika, O Ginu , sari ka linang at degulan!
: Karagul mu kamalan ngening magbalik ka ibat
: karing kabundukan nung nu mo simbut ding kekang kalaban.
5: Ding sundalus dang matapang mewala ing pibandian a karelang asamsam,
: ngeni matudtud lang maniaman king kutkutan;
: ngeni ala nang kabaldugan ing karelang sikanan at kayalistuan.
6: O Dios nang Jacob, inyang keka lang sebianan,
: ding kabayu at ding pakasake kareti mete la ngan.
7: Oneng ika, Ginu , pitatakutan da kang e makanyan-kanyan!
: Ninung mangangas talakad king kekang arapan potang ing mua mu mikakalatang?
8: Pepakilala mu ing atul mu ibat king banua;
: ala yang imik ing yatu at gagalgal ya
9: kanitang tinalakad ka ban sabian ing kayatulan
: king ukuman na ban magligtas karing gigipitan da.
10: Ing mua ning tau lalu nang daragdagan ing kapurian keka;
: ding mitatagan king gera pagselebran da lang kekang piesta.
11: Ding panata yu king Ginung kekong Dios tuparan yu la;
: pagdala yeng regalu, ikong bansang pakalapit.
: Buri ning Dios ing pitakutan de ring tau.
12: Ibaba na lang mayabang a prinsipi,
: at pamatakutan na la ding marangal a ari.