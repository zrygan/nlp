1: Iti ing istoria na ning pamaglakbe da ring memalen na ning Israel manibat inyang meko la Ehipto, agpang karing karelang tribu, lalam nang pamanimunang Moises at Aaron.
2: Antimo ing inutus na ning Ginu , sinulat nang Moises ing pamitukituki na ning pamaglakbe ra manibat na inyang magumpisa la. Ya iti
3: Megumpisa lang miglakbe inyang likuan de ing Rameses ning Ehipto inyang kalabing limang aldo na ning mumunang bulan, itang aldo kaybat ning Pamaglagpus. King akakit da ring tau Ehipto, meko lang mitmung tepangan.
4: Ding tau Ehipto naman kukutkut da la ring anak dang pangane a mete uli na ning kayatulan na ning Ginu karing kikilalanan dang dios.
5: Meko la Rameses ning Ehipto ding memalen na ning Israel at miras la Sucot. Karin la migkampu.
6: Meko la king Sucot at miras la king wakas ning disyerto ning Etam. Karin la migkampu.
7: Meko la king Etam at mibalik la king Pi Hairot, king dane aslagan na ning Baal Zefon, at migkampu la malapit king Migdol.
8: Meko la king Pi Hairot at delakitan de ing dagat papunta king disyerto. Miglakbe lang atlung aldo king disyerto ning Etam at migkampu la karin king Mara.
9: Meko la king Mara at miras la king Elim nung nukarin ating labing aduang sibul at pitung pulung tanaman a palma. Karin la migkampu.
10: Meko la king Elim at miras la king lele na ning Dagat da ring Timbu, at karin la migkampu.
11: Meko la king Dagat da ring Timbu at miras la king ilang ning Zin, at karin la migkampu.
12: Meko la karin at miras la king Dopka, at karin la migkampu.
13: Meko la Dopka at king Alus la migkampu.
14: Likuan de ing Alus at migkampu la king Refidim nung nukarin ala lang ainum a danum ding tau.
15: Meko la karin king Refidim at migkampu la king disyerto ning Sinai.
16: Meko la king disyerto ning Sinai at miras la at migkampu king Kibrot Hattaava.
17: Likuan de ing Kibrot Hattaava at miras la at migkampu king Hazerot.
18: Meko la Hazerot at migkampu la king Ritma.
19: Meko la king Ritma at migkampu la karin king Rimon-perez.
20: Likuan de ing Rimon-perez, at miras la at migkampu king Libna.
21: Meko la king Libna at miras la ampon migkampu king Risa.
22: Meko la karin Risa, at miras la ampon migkampu king Kehelata.
23: Meko la king Kehelata at miras la ampon migkampu king Bunduk ning Sefer.
24: Meko la karin at miras la ampon migkampu king Harada.
25: Meko la Harada at miras la ampon migkampu king Makelot.
26: Meko la Makelot at miras la ampon migkampu king Tahat.
27: Meko la king Tahat at miras la ampon migkampu king Tera.
28: Meko la king Tera at miras la ampon migkampu king Mitka.
29: Meko la king Mitka at miras la ampon migkampu king Hasmona.
30: Meko la king Hasmona at miras la ampon migkampu king Moserot.
31: Meko la Moserot at miras la ampon migkampu king Bene-jakan.
32: Meko la Bene-jakan at miras la ampon migkampu king Hor Hagidgad.
33: Meko la Hor Hagidgad at miras la ampon migkampu king Jotbata.
34: Meko la Jotbata at miras la ampon migkampu king Abrona.
35: Meko la Abrona at miras la ampon migkampu king Eziongeber.
36: Meko la Eziongeber at miras la ampon migkampu king ilang ning Zin a alang aliwa nune ing Kades.
37: Meko la king Kades at miras la ampon migkampu king Bunduk ning Hor dane nang wakas ning gabun ning Edom.
38: King utus na ning Ginu , minukiat ya i Aaron king Bunduk ning Hor at karin ya mete. Mete ya kanitang mumunang aldo na ning kalimang bulan na ning kapat apulung banua kaybat ning paglako da ring Israelita king Ehipto.
39: Idad yang dinalan aduang pulu't atlung banua inyang mete ya.
40: Abalitan na ning ari ning Arad a manuknangan king Negeb ning Canaan ing paniatang da ring Israelita king Bunduk ning Hor.
41: Meko la ring Israelita king Bunduk ning Hor at miras la ampon migkampu king Zalmona.
42: Meko la Zalmona at miras la ampon migkampu king Punon.
43: Meko la king Punon at miras la ampon migkampu king Obot.
44: Meko la Obot at miras la ampon migkampu king Iyeabarim a sakup na ning Moab.
45: Meko la Iyeabarim at miras la ampon migkampu king Dibon-gad.
46: Meko la Dibon-gad at miras la ampon migkampu king Almon-diblataim.
47: Meko la Almon-diblataim at miras la ampon migkampu king kabundukan na ning Abarim bayu ing Bunduk ning Nebo.
48: Meko la king kabundukan na ning Abarim at miras la ampon migkampu king kapatagan ning Moab lele na ning Ilug ning Jordan at tulid ning Jerico.
49: Telakad da la ring tolda rang tuknangan lele na ning Ilug ning Jordan, pilatan na ning Beth Jesimot at Abel-sittim karin king kapatagan ning Moab.
50: Migsalita ya ing Ginu kang Moises karin king kapatagan ning Moab lele ning Ilug ning Jordan malapit Jerico.
51: Ngana, Moises, oyni ing sabian mu karing Israelita. Potang dalakitan yu ne ing Jordan ban milub king gabun ning Canaan,
52: kailangan ing itabi yu la ring sablang taung manuknangan karin, siran yu la ngan ding gewa rang rebultung batu at bakal at lasakan ding sablang lugal nung nu la sasamba.
53: Sakupan ye ing gabun at karin kayu manuknangan uling binie ke iti kekayu.
54: Pirakerakayan ye ing gabun agpang king pamangailangan na ning balang tribu at ding pamilya ra. Dinan yang maragul a dake itang maragul a tribu, at malating dake itang malating tribu. King kapamilatan na ning bagutan karin yu gawan ing pamamie king dake na king gabun ning metung at metung.
55: Nung e yu la itabi king paglub yu ding sablang taung manuknangan karin, maging anti lang dui king kekayung akmulan o puling king kekayung mata detang malakuan. E la tuknang gawang kaguluan kekayu.
56: Nung e yu la itabi, daptan ku kekayu itang buri kung daptan karela.