1: Pakiramdaman mu, O Dios, ing kakung panalangin,
: iligtas mu ku karing pitatakutan kung kalaban.
2: Idipensa mu ku king lihim dang tangka ding taung e mayap,
: karing dakal a taung darapat e ustu.
3: Ding karelang dila pekataram da lang anting espada,
: matilus lang anting paslu ding karelang amanu.
4: King makasalikut a paralan karela yang sasabatan ing taung alang kasalanan,
: at uling ala lang takut bigla reng panasakitan.
5: Misasabuatan la king e mayap dang tangka,
: king pamiyumang dang silu misasanmetung la;
: karelang sasabian, Kekatamu alang manakit metung man;
6: alang makabalu king krimen a kekatamung gawan;
: e tamu marakap uling kekatamu yang pekaisipan.
: Tune ing pusu na't kaisipan ning tau metung lang misteryu.
7: Oneng paturan na la ning Dios king paslu na,
: at king e ra kamalayan masugat la.
8: Paten na la uli ning dila ra,
: at ding manakit karela kailian da la
: king maging kararasan da.
9: At ding sablang tau mitakutan la;
: karelang pibulayan sabla nang depatan,
: at karing aliwa karelang ibalita.
10: Ding sablang matulid tumula la king Ginu
: uli ning depat nang mayap;
: manakit lang tuknangan king Ginu .
: Ding mayap a tau ya ing karelang purian.