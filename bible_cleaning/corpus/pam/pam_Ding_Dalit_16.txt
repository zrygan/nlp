1: O Dios ko, ingatan mu ku,
: uling ika ing kakung panaligan.
2: King Dios kakung sabian,
: Ika ing kakung bukud panginuan;
: nanumang mayap a atyu kaku binie mu.
3: Deta namang king Ginu tapat
: marangal la't kalang-alangnan,
: at karela ligaya ing kakung kakamtan.
4: Detang sasambang aliwang dios,
: anti rang parakalan ing karelang kasakitan;
: ain karela e ku magdala
: ni lagyu ra e ko banggitan.
5: Ika, Ginu , ing bukud kung pibandian,
: ing tula a kakung pagnasan;
: karing gamat mu atyu ing mayap kung kapalaran.
6: Mayap la ding regalung kaku binie mu;
: tutu lang makayama kaku!
7: Ing Ginu kaku yang purian,
: uling kaku babie yang mayap a dalan ban kakung tuntunan;
: tatairan neng kakung kaisipan king kapitangan ning kabengian.
8: E ke malyaring kalinguan ing Ginu ,
: uling parati yang atyu king siping ku;
: matatag ku at e mauugun.
9: Inya ing pusu ku masaya ya,
: at matula yang kakung kaladua; pati pamikakatawan ku panatag ya.
10: E mu paintulut ing miras ku king tuknangan da ring mete
: ni e mu itulut
: king ing kekang kakaluguran dungdungan ne ing kutkutan.
11: Ing dalan a papunta king bie kaku papakit me;
: siping mu atyu tulang alang kapante;
: ing saup mu magdalang tulang alang kapupusan.