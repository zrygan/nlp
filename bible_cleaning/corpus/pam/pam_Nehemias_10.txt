1: Ing minunang migpirma ya i gobernador Nehemias a anak nang Hacalia, at kaybat i Zedekia.
2: Sinalisi lang migpirma di Seraia, Azaria, Jeremias,
3: Pasur, Amaria, Malkija,
4: Hatus, Sebania, Malluk,
5: Harim, Meremot, Obadias,
6: Daniel, Gineton, Baruk,
7: Mesullam, Abiya, Mijamin,
8: Maazia, Bilgai, at i Semaia. Pari la ngan deti.
9: Ding Levitang migpirma ila deti: i Jesua, ing anak nang Azania; Binui ning pamilya nang Henadad; i Kadmiel,
10: at ding kapatad nang di Sebania, Hodia, Kelita, Pelaia, Hanan,
11: Mica, Rehob, Hasabia,
12: Zacur, Serebia, Sebania,
13: Hodia, Bani, at i Beninu.
14: Ding pamuntuk da ring memalen a migpirma: i Paros, Pahat Moab, Elam, Zatu, Bani,
15: Bunni, Azgad, Bebai,
16: Adonija, Bigvai, Adin,
17: Ater, Hezekia, Azzur,
18: Hodia, Hasum, Bezai,
19: Harif, Anatot, Nebai,
20: Magpias, Mesullam, Hezir,
21: Mesezabel, Zadok, Jadua,
22: Pelatia, Hanan, Anaia,
23: Osea, Hanania, Hasub,
24: Halloes, Pilha, Sobek,
25: Rehum, Hasabna, Maaseia,
26: Ahia, Hanan, Anan,
27: Malluk, Harim, at i Baana.
28: Ikami, ding memalen na ning Israel, ding pari, ding Levita, ding guardia ning Templo, ding talapagkanta king Templo, ding magobra king Templo, at ikaming sablang kinawani karing dayuan a manuknangan king kekaming gabun uli na ning kekaming kapamintuan king Kautusan ning Dios, at ding asawa mi at anak a atyu na king idad at pamanalastas,
29: makisanmetung kami karing kekaming kapatad at manimuna king taimtim a pangaku a tuparan mi la ding sablang tuntunan at Kautusan ning Dios a miyabie king kapamilatan nang Moises a talasuyu na. Nung labag kami, makasadia kaming tanggap parusa.
30: E mi la paintulutan makiasawa ding anak ming lalaki at babai karing dayuan a manuknangan king kekaming lugal.
31: E ke sali nung ding dayuan magtinda lang binutil o nanumang paninda neng Aldo ning Sabbath o king isanu mang aldo pangilinan.
: E mi ya tamnanan ing asikan king kapitung banua, at e mi na la singilan detang ating utang kekami.
32: Ing kawalung dake na ning metung a onsang pilak ing ibie mi balang banua para king gastus ning Templo.
33: Ibie mi la naman deting tuki-tuking bage para king pamanyamba king Bale ning Dios: ing sagradung tinape, ing aldo-aldo binutil a ain, ing animal para ain-a-durulukan, ding sagradung ain neng Aldo ning Sabbath, ding Piesta ning Bayung Bulan at aliwa pang piesta, ding aliwa pang sagradung ain, ding ain-a-kapamayaran-king-kasalanan na ning Israel, at nanumang bage a kailangan king Bale ning Dios.
34: Ding pari, ding Levita, ding memalenikaming sabla, mibagutan kami balang banua ban abalu mi nung ninu ding pamilyang magdalang dutung a gamitan para karing ain-a-durulukan king altar ning Ginung kekaming Dios, agpang king aduan na ning Kautusan.
35: Idala mi balang banua king Bale ning Ginu ing mumunang pupul ning asikan at bungang tanaman.
36: Idala mi la naman karing pari a susuyu king Bale ning Dios ding anak ming lalaking pangane, ding baka, at aliwa pang sese animal, agpang king aduan na ning Kautusan, ban italaga la king Dios.
37: Idala mi munaman karing paring susuyu king Bale ning Dios ing masa a megawa king trigung mumunang pupul balang banua at ing aliwa pang ain: bungang tanaman, alak, at larung olibo. Ibie mi la naman ding sikapulu da ring kekaming asikan. Ding lumikum kareti ila ding Levita at kaybat idala da la karing bodega ning Bale ning Dios.
38: Kailangan ing atin lang kayabe metung a pari a lahi nang Aaron ding Levita neng lilikuman da la reng sikapulu. Ing kapulung dake da reti ya ing idala ra karing bodega na ning Bale ning Dios.
39: Ding memalen na ning Israel at ding Levita ila ding magdala king melikum a binutil, alak, at larung olibo karing bodega na ning Bale ning Dios; karin la naman makasalikut ding kasangkapan na ning Bale ning Dios at karin manuknangan ding paring susuyu, ding guardia, at talapagkanta ning Bale ning Dios. E mi ya paburen ing Bale na ning kekaming Dios.