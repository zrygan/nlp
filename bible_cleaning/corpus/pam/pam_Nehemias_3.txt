1: I Eliasib, ing pari a matas dili katungkulan, at ding kalupa nang pari pegumpisan deng pegobran miyabe-abe ing Pasbul dalan ding Tupa. Kebit da la ring pasbul at kaybat telaga re. Telaga re ing pader angga na king miras ya king Tore ding Dinalan at ing Tore nang Hananel. ...pegumpisan deng pegobran miyabe-abe...3:1
2: Pegobran da ne man ding lalaki na ning Jerico ing tutuking dake, at i Zacur a anak nang Imri, ya ing misundu king katuking dake.
3: Pegobran da ne man ding pamilya nang Hasenaa ing Pasbul dalan ding Asan. Kebit da la ring amba at ding pasbul king pagkabilian da, at kaybat ding bisagra na at ding kabat karing pasbul.
4: I Meremot, ing anak nang Uria at apu nang Hakoz, ya ing megobra king katuking dake.
: I Mesullam, ing anak nang Berekias at apu nang Mesezabel, ya ing sinalising megobra king katuking dake.
: I Zadok, ing anak nang Baana, ya naman ing megobra king katuking dake.
5: Ding sinalising megobra king katuking dake ila ding lalaki na ning Tekoa, oneng tinanggi lang mamintu ding pikabaluan a lalaki na ning balen karing kapatas a mangasiwa king obra.
6: I Joiada, ing anak nang Pasea, at i Mesullam a anak nang Besodia, ila ding mitalakad pasibayu king Pasbul dalan nang Jesana. Kebit da la ring amba at ding pasbul king pagkabilian da, at kaybat ding bisagra na at kabat karing pasbul.
7: Ding sinalising megobra ila di Melatia ning Gibeon, Jadon ning Meronot, at ding lalaki ning Gibeon at Mizpa. Inari da itang obra angga king tuknangan na ning gobernador ning probinsia dane Albugan ning Ilug ning Eufrates.
8: I Uziel, ing anak nang Haraia, ya ing sinalising megobra. Plateru yang gintu i Uziel.
: Selisian neng Hanania, ing gagawang pabanglu. Angga ya ketang Malualas a Pader ing pegobran na.
9: Ing sinalising megobra ya i Refaia, ing anak nang Hur. I Refaia ya ing pamuntuk na ning kapitna nang dake ning Jerusalem.
10: Ing sinalising megobra ya i Jedaia, ing anak nang Harumaf. Malapit ya king bale na ing pegobran na.
: Selisian neng Hatus, ing anak nang Hasabneia.
11: Ding sinalising megobra ila di Malkija, ing anak nang Harim, at i Hasub, ing anak nang Pahat Moab. Pegobran dia naman ing Tore ding Ornu.
12: I Sallum, ing anak nang Halloes, ya ing sinalising megobra. Kayabe na lang megobra ding anak nang babai. Ya ing pamuntuk na ning kapitna nang dake ning Jerusalem.
13: Ding miglarin king Pasbul dalan ning Kapatagan ya i Hanun at ding memalen na ning Zanoa. Kebit da la ring pasbul king pagkabilian da, ding bisagra at ding kabat karing pasbul. Linarin dia naman itang pader a ating sukad libu limang dalan a talampakan a mamabut angga king Pasbul dalan ning Basurahan.
14: Ing miglarin king Pasbul dalan ning Basurahan ya i Malkija, ing anak nang Rekab. Kebit na la ding pasbul king pagkabilian da, ding bisagra at ding kabat karing pasbul. I Malkija ya ing pamuntuk ning Bet Hakerem.
15: Ing miglarin king Pasbul dalan ning Sibul ya i Sallum, ing anak nang Colhoze. Dininan neng bubung ing pasbul dalan, kebit na la ding pasbul, ding bisagra at kabat karing pasbul. I Sallum ya ing pamuntuk na ning Mizpa. Pegobran nia naman itang pader lele ning Talaga nang Sela at ning hardin ning ari angga karetang balitang pababa king Siudad nang David.
16: Ing sinalising megobra ya i Nehemias, ing anak nang Azbuk. Ya ing pamuntuk na ning kapitna ning Betzur. Angga ya king pantiun nang David ing pegobran na at ning talaga, at king tuknangan da ring sundalus.
17: Ding sinalising megobra ban malarin ya ing pader ila ding Levita. Ila deti
: i Rehum, ing anak nang Bani, pegobran ne itang tutuk na.
: Kaybat na, i Hasabia, ing pamuntuk na ning kapitna ning Keila. Megobra ya king lagyu ning distritu na.
18: Ing sinalisi kang Hasabia ya i Bavai, ing anak nang Henadad. Ya ing pamuntuk na ning kapitna ning Keila.
19: Ing katuki na ya i Ezer, ing anak nang Jesua. Ya ing pamuntuk ning Mizpa. Ing pegobran na ya ing arap ning pisisinupan sandata at angga na ketang nung nu ya liliku ing pader.
20: Ing sinalising megobrang mitmung sipagan ya i Baruk, ing anak nang Zabbai. Minabut ya ing pegobran na king pasbul dalan ning bale na ning Pekapun ding Paring i Eliasib.
21: Kaybat na, ing sinalising megobra ya i Meremot, ing anak nang Uria at apu nang Hakoz. Minabut king angganan na ning bale nang Eliasib ing pegobran na.
22: Ding sinalising paring megobra king miyayaliwang dake ning Jerusalem ila deti
23: i Benjamin at i Hasub, megobra la ketang dake angga king tulid dang bale;
: i Azaria, ing anak nang Maaseia at apu nang Ananias, pegobran ne itang dake tulid nang bale;
24: i Binui, ing anak nang Henadad, pegobran ne itang dake manibat king bale nang Azaria angga ketang suluk na ning pader;
25: i Palal, ing anak nang Uzai, pegobran ne itang dake magumpisa ketang suluk ning pader at tulid ning tore ning palasyu lele na ning patyu ning mag-guardia;
26: i Pedaia, ing anak nang Paros, pegobran ne itang dake tulid ning Pasbul dalan ning Danum king dane aslagan at ing toreng bantayan ning Templo. Malapit ya iti king siudad ning Ofel, ing lugal nung nu la manuknangan ding abe-kasaup magobra king Templo.
27: Ding sinalising megobra ila ding lalaki na ning Tekoa. Iti ya ing kadua rang pamagobra, at ing pegobran da ya ing sumangid na ning maragul a bantayan ning Templo angga king pader lele ning Ofel.
28: Pegobran de ring metung a grupu ding pari itang dake papunta dane norti, nung ibat ka king Pasbul dalan Kabayu. Pegobran ne ning metung at metung karela itang dake tulid ning bale na.
29: I Zadok, ing anak nang Immer, pegobran ne itang dake tulid ning bale na.
: I Semaia, ing anak nang Secania, ya ing sinalising megobra. Ya ing guardia king Pasbul dalan Aslagan.
30: Ing sinalising megobra ya i Hanania, ing anak nang Selemia; at i Hanun, ing kanam nang anak Zalaf. Iti ya ing kadua rang besis pamagobra.
: I Mesullam, ing anak nang Berekias, ya ing sinalising megobra. Pegobran ne itang dake tulid nang bale.
31: Ing sinalising megobra ya i Malkija; metung yang platerung gintu. Minabut ing pegobran na king bale da ring abe-kasaup king Templo at ding negosianti. Iting dake ning lugal atyu tulid ning Pasbul dalan ning Mifkad papunta king Templo, malapit king silid babo ning suluk ning pader.
32: Ing tauling dake pegobran da ya itang pilatan ning silid babo ning suluk ning pader at ning Pasbul dalan ding Tupa. Ding megobra kaniti ila ding platerung gintu at ding negosianti.