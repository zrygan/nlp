1: Malapit neng mapupus ining bie; pangisnawa ku maskup ne,
: kutkutan kaku manaya ne.
2: Makapadurut ku karing kaku manyunu;
: lawan ku ing bubuska da kaku.
3: Kakung Dios, magsalita kung katutuan; maniwala ka sa kening kakung sasabian.
: Ala nang aliwa pang manalakaran king kakung sasabian.
4: Anti ning sera mu la ding kaisipan da king pamagmatulid;
: sana naman e mu la papagtagumpen pa.
5: Agpang king metung a matuang kasebian,
: ing tau pagtaksilan ne ing keyang kakaluguran uli ning pibandian,
: inya anak na ilang misakitan.
6: Iting kasebian ya ngeni ing gagamitan ding tau laban kaku;
: daratangan da ku at pagluran ing lupa ku.
7: Uli ning kakung lungkut ding kakung mata mepula la;
: ding gamat at bitis ku meging tingting na la.
8: Mangasdan la detang sasabian dang mayap la,
: at ila ngan lalawan da kung alang Dios a katawan.
9: Detang sasabian da ing makatuliran la
: daragul nang daragul ing kapaniwalan da king ila makanyan la.
10: Nung ila ngan dinatang la
: at tinalakad king arapan ku,
: metung man ala kung akit a mayap karela.
11: Linipas na lang aldo ku;
: e la migtagumpe ding kakung planu;
: ala na kung kapanayan.
12: Nung kakung kakaluguran karelang sasabian king ing bengi aldo ya;
: sasabian da malapit nia mu ing sala,
: oneng kakung balu ing atyu ku king karalumduman.
13: Ing makatagan nang kapanayan ku ya ing tuknangan da ring mete
: nung nukarin ku magkera ban matudtud king karalumduman.
14: Ausan keng tata ing kakung kutkutan,
: at kakung ima at kapatad a babai ding ulad a mamangan kaku.
15: Nukarin pa ating kapanayan para kaku?
: Ninu ing ating akakit?
16: E ya tuki kaku ing kapanayan
: kabud minta ku king tuknangan da ring mete.