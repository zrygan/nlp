1: Ing kaduang mepili king bagutan ya ing para karing pamilya na ning tribu nang Simeon. Ing gabun a miyabie karela miraras ya angga king gabun a miyabie karing tribu nang Juda.
2: Sakup ne ing Beerseba, Seba, Molada,
3: Hazar Sual, Bala, Ezem,
4: Eltolad, Betul, Horma,
5: Ziklag, Bet Marcabot, Hazar Susa,
6: Bet Lebaot, at Saruhen. Labi lang atlung siudad ampon ding balen a makapadurut kareti.
7: Kayabe la naman ding siudad ning Ain, Rimon, Eter, at Asan. Apat lang siudad ampon ding balen a makapadurut karela.
8: Kabilang la kareti ding sablang balen a makapadurut kareting siudad angga Baalat Beer o Rama king dane mauli. Iti ya ing gabun a miyabie karing pamilya na ning tribu nang Simeon a tinggap da bilang bandi ra.
9: Anti na ning ing miyabie kang Juda maragul ya kesa king pamangailangan da, ating dake na niti ing miyabie king tribu nang Simeon.
10: Miyabie ya ing katlung mepili karing pamilya na ning tribu nang Zebulun. Mamabut ya ing gabun a tinggap da angga Sarid.
11: Manibat karin munta ya ing angganan na bandang albugan angga Mareal, darasan ne ing Dabeset, at ing sapa dane aslagan na ning Jokneam.
12: King sumangid na ning Sarid taglus ya papuntang aslagan angga king angganan na ning Kislot Tabor, kaybat taglus ya Daberat at mukiat ya angga Jafia.
13: Manibat karin sumulung yang papunta king aslagan angga Gat Hefer at Etkazin, salingku yang papunta Nea angga Rimon.
14: Marap yang papunta Hanaton king dane norti ing angganan na at mapupus ya king Kapatagan ning Iftael.
15: Kabilang la ring siudad ning Kattat, Naalal, Simron, Idala, at Betlehem. Labi lang aduang siudad ampon ding balen a makapadurut kareti.
16: Kayabe la deting siudad at ding balen da king gabun a tinggap da ring pamilya na ning tribu nang Zebulun bilang bandi ra.
17: Miyabie ya ing kapat a mepili karing pamilya na ning tribu nang Isacar.
18: Kayabe ya king miyabie karela ing Jezreel, Kesulot, Sunem,
19: Hafaraim, Shion, Anaharat,
20: Rabit, Kision, Ebez,
21: Remet, Enganim, Enhada, at Betpazez.
22: Miraras ya ing angganan na king Tabor, Sahasuma at Bet Semes at mapupus ya king Jordan. Kayabe la ding labing anam a siudad ampon ding balen a makapadurut kareti.
23: Deting siudad at ding balen da ila ring tinggap da ring pamilya na ning tribu nang Isacar bilang bandi ra.
24: Miyabie ya ing kalimang mepili karing pamilya na ning tribu nang Aser.
25: Kayabe ya king gabun a sakup na ing Helkat, Hali, Beten, Acsaf,
26: Alam Melec, Amad, at Misal. Miraras ya king Carmel at Sihor Libnat king dane albugan.
27: King aslagan, miraras ya Bet-dagon ing angganan na, miraras ya king Zebulun at king Kapatagan ning Iftael king pamunta na king norti angga Betemek at Neiel. Tataglus ya king norti papunta Cabul,
28: Ebron, Rehob, Hamon, at Kana angga na Sidon.
29: Ing angganan na kanita salingku yang papunta Rama at miras ya king makakuta nang siudad ning Tiro; kaybat liku ya Hosa at mapupus ya king Dagat ning Mediteraneo. Kabilang la ring Mahalab, Akzib,
30: Umma, Afek, at Rehob. Adua lang pulu't aduang siudad ampon ding balen a makapadurut kareti.
31: Deting siudad at ding balen da ila ring tinggap da ring pamilya na ning tribu nang Aser bilang bandi ra.
32: Miyabie ya ing kanam a mepili karing pamilya na ning tribu nang Neftali.
33: Manibat ya Helef ing angganan na at tataglus ya ketang tanaman a ensina a atyu Zaananim, tataglus ya naman king Adaminekeb at Jamnia angga na Lacum, at mapupus ya king Jordan.
34: Karin ya salingkung papuntang albugan angga Aznot Tabor; manibat karin angga ya Hukok, miraras ya Zebulun king dane mauli, ing Aser king dane albugan at ing Jordan king dane aslagan.
35: Ding siudad a maki kuta ila ding Zidim, Zer, Hamat, Rakkat, Kineret,
36: Adama, Rama, Hazor,
37: Kedes, Edrei, Enhazor,
38: Yiron, Migdalel, Horem, Betanat, at Bet Semes. Labi lang siam a siudad ampon ding balen a makapadurut kareti.
39: Atyu la deting siudad at balen king gabun a tinggap da ring pamilya na ning tribu nang Neftali bilang bandi ra.
40: Miyabie ya ing kapitung mepili karing pamilya na ning tribu nang Dan.
41: Kayabe ya king gabun na ing Zora, Estaol, Irsemes,
42: Saalbim, Ayalon, Itla,
43: Elon, Timna, Ekron,
44: Elteke, Gibeton, Baalat,
45: Jehud, Beneberak, Gatrimon,
46: Mejarkon, at Rakon, antimu rin ing gabun a makapadurut king Jopa.
47: Inyang milako ya karing memalen na ning Dan ing karelang gabun, pintalan de at lisuban ing Lais. Binihag de iti at pete da la ring memalen na at bindian de. Menuknangan la karin at pelitan de ing lagyu na ning siudad ning Lais king lagyung Dan. Pemalagyu de king makatua dang i Dan.
48: Atyu la ngan deting siudad at balen da king gabun a tinggap da ring pamilya na ning tribu nang Dan bilang bandi ra.
49: Inyang ayari da na ding memalen na ning Israel ing pamiparti-parti ra king gabun, dininan deng dake i Josue a anak nang Nun.
50: Antimo ing inutus ning Ginu , binie ra la kang Josue ding siudad a inawad na; ing Timnat Sera king bulubundukan na ning Efraim. Pepatalakad neng pasibayu ing siudad at karin ya menuknangan.
51: I Eleazar, ing pari, i Josue a anak nang Nun, at ding pekabuntuk da ring pamilya da ring tribu na ning Israel penutuk da la ring dake na ning gabun king kapamilatan ning bagutan ban pakibaluan ing kaburian na ning Ginu karin king Silo keta king arap ning Tolda nung nu ya manuknangan ing Ginu . King makanyan a paralan ya meyari ing pamiparti-parti ning gabun.