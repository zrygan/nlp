1: Migsalita ya kanaku ing Ginu .
2: Ngana, Anak ning tau, makananu yang ipakilupa ing ubas king metung a tanaman? Nanu ing kayapan na ning metung a sanga ning tanaman a ubas nung ipakilupa me karing tanaman ning kagubatan?
3: Agamit me kaya king nanu pa mang buri mung gawan? Malyari me kayang gawan agyang tulus mung pisabitan miyayaliwang bage?
4: Ala yang kasilbian nune mu ing gawan yang panangab. At potang mitau na la ding danggut na at meduluk ne ing libutad na, makagawa ka pa kayang nanuman kanite?
5: Ala neng kasilbian bayu ya pa masilab. Ngening silaban na ne ning api at dilukan lalu yang alang kasilbian.
6: Ngeni iti ya ing sasabian na ning Ginung Dios Nung makananu yang mayayakua ing metung a sangang ubas king libutad ning gubat at mesilab, makanyan ku la namang kuanan ding taung manuknangan Jerusalem
7: at parusan ku la. Aligtasan da ne ing metung a silab, oneng ngeni silab pa mu rin ing maglaklak karela. Potang parusan ku na la, kanita mu akilala king aku ing Ginu .
8: E la meging tapat kanaku; inya gawan keng anting disyerto ing bansa ra. Ing Ginung Dios ya ing migsalita.