1: Ngana ning Ginu king kakung ginu,
: Lukluk ka king banda kung wanan,
: angga king agawa ku lang dalpakan mung bitis
: ding kekang kalaban.
2: Manibat king Zion ing Ginu palawakan na ing gabun a kekang sasakupan;
: kalaban king kekang kayupayan keka na la ipailalam.
3: King aldo a arapan mu lang kekang kalaban,
: ding memalen magkusa lang ika ing karelang saupan;
: ibat king sagradung bunduk ding kayanakan datang lang anting ambun ning abak ban keka makiabe.
4: Atin yang pangaku ing Ginu keka, at iti e ne bawian.
: Ngana, Pari ka kapilan man;
: king pangapari nang Melkisedek karin ka makabilang.
5: Atyu banda mung wanan ing Ginu ;
: ding ari daigan na la king aldo a mimua ya.
6: Ukuman na lang sablang bansa,
: mitambak lang bangke king lugal ning labanan;
: ding ari king mabilug a yatu sambutan na la.
7: Minum ya king batis lele na ning dalan;
: mibawi ya sikanan at king labanan tagumpe akua na.