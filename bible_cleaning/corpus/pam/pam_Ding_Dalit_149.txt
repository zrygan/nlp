1: Purian ya ing Ginu !
: Pagkanta yeng bayung kanta ing Ginu ;
: purian ye libutad ding kapulungan ding tapat king Ginu .
2: Tumula ka, Israel, uli ning kekang Talapaglalang;
: uli ning Ari mu, magsaya kayu, memalen ning Zion!
3: Purian ye ing lagyu na kapamilatan ning pamanerak;
: manigtigan kayu karing tambul at alpa, at purian ye.
4: Ing Ginu manakit yang tula karing memalen na;
: puputungan na la king tagumpe ding mapagpakumbaba.
5: Bustan mu lang magsaya ding memalen ning Dios king tagumpe ra;
: bustan mu lang matulang magkanta karing piesta ra.
6: Bustan mu lang kulisak masikan, pupuri king Dios,
: kabang tatalnan da la ding mataram a espada,
7: ban sambutan ding bansa at parusan ding memalen da;
8: ban igapus king tanikala ding ari da,
: ding mamuntukan da karing tanikalang bakal;
9: ban parusan la ding bansa antimo ing utus ning Dios.
: Iti ya ing tagumpe ning balen ning Dios.
: Purian ya ing Ginu !