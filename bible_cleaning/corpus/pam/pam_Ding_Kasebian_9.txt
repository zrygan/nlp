1: Menalakad yang bale na ing kabiasnan at mitalakad yang pitung asias a batu para kaniti.
2: Mekamate yang metung a animal ban magtau; biluganan nang miyayaliwang sangkap ing alak at inapag na king lamesa.
3: Inutusan no ding ipus na ban sabian da ibat karing mangatas nang lugal ning balen
4: Malaus na kayu, ikong taung alang balu! At king taung mangmang nganang migsalita
5: Me keni, kanan mu ing pamangan ku at inuman mu ing alak a singkapan ku.
6: Lakuan mo ding taung alang balu at mie ka. Lumakad ka king dalan ning beluan.
7: Nung amanuan me ing taung alang kaluguran nung e mu ing sarili na, ing ablas na keka pawang insultu. Nung sabianan me ing taung e mayap, ika ing manamdaman.
8: Kapilan man e me sasabianan ing taung palalu, uling pikasaman na ka mu. Nung ing sabianan mu tau yang biasa igalang na ka pa.
9: Nanu pa man ing sabian mu king taung biasa makaragdag king kabiasnan na. Nanuman ing sabian mu king taung matulid makaragdag.
10: Ing takut king Ginu ya ing pamagumpisa na ning kabiasnan. Nung akikilala me ing Dios a Banal, atin kang aintindian.
11: Pakaban na ka bie ning kabiasnan.
12: Ika mu rin ing makinabang nung atin kang kabiasnan, at nung paburen mu, ika mu rin ing misakitan.
13: Ing alang beluan mengari king metung a babaing malabit, alang balu, at alang marine.
14: Makalukluk ya king tukuran nang eran o kaya magluklukan ya king matas nang diling lugal ning balen.
15: Nganang mamaus karing taung lalabas, taung sisikasu king sarili dang kalakal
16: Salangi kayu pa, taung alang balu! Ngana namang magsalita king taung mangmang,
17: Maniaman ing penako danum. Ing tinape penako maniaman yang kakanan.
18: E ra balu ding abibiktima na king ding taung lulub king pibalebale na mate la; king detang linub na karin atyu na la ngeni king kalalalaman ning kutkutan da ring mete.