1: Pagkanta yeng bayung kanta ing Ginu ,
: uli ning makapagmulala nang depatan!
: King sarili nang kayupayan at banal nang gamat
: ing tagumpe ikua na.
2: Pisiag ning Ginu ing tagumpe na;
: ing pamagligtas na karing bansa pepakilala na.
3: Ing pengaku na king balen ning Israel e na kelinguan;
: karela mitmu yang lugud at katapatan.
: Ing tagumpe ning Dios
: ikit ding sablang tau ning yatu.
4: Gawa kang masayang inge king Ginu , O mabilug a yatu,
: purian yang kayabe ding kanta, at kulisak ning tula.
5: Magkanta kayung kapurian king Ginu !
: Manigtigan kayung lira!
6: Tiupan yo ding trumpeta at tambuli,
: at kulisak kayung mitmung tula king Ginung ari tamu.
7: Magkainge ka, O dagat, pati na ing sablang atyu keka!
: Magkanta ka, O yatu, at sablang manuknangan keka.
8: Ikong sablang ilug makpak kayu ngan; ikong sablang kabundukan
: miyabe-abe kayung matulang magkanta
9: king arap ning Ginu , uling daratang ya
: ban yatu ya'ng pamahalan na,
: at ukuman ding tau ketang katuliran at alang pamangabiran.