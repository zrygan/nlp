1: Ikong sablang tau, makpak kayu;
: king mitmung tula king Dios kulisak kayu!
2: Uling ing Ginung Kakataskatasan sukat yang pitakutan;
: king mabilug a yatu, ya ing aring sakdal a degulan.
3: Pepailalam na lang tau kekatamu,
: at pepasakup na lang bansa.
4: Ya ing memili king gabun a kekatamung tuknangan a bandi nang Jacob a pakamalan na.
5: Papanik ya ing Dios king tronu na libutad ning masayang kulisak,
: at tiup ding trumpeta.
6: Magkanta kayung kapurian
: king Dios;
: pagkanta yeng kapurian ing ari!
7: Uling ing Dios ya ing ari ning mabilug a yatu;
: magkanta kayung kapurian king Dios.
8: Mag-ari ya ing Dios karing sablang bansa;
: makalukluk ya king sagradung tronu na.
9: Ding pamuntuk ding aliwang bansa migtipun la,
: kayabe ding lahing pinili na ning Dios nang Abraham;
: uling ding sandata ding sablang tau ning yatu
: bandi na la ngan ning Dios a mayupaya king sabla.