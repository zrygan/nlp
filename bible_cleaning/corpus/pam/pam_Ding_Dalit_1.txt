1: Mapalad ya ing taung e makiramdam
: king tuturu ding e mayap a dapat,
: at e makikiabe king dapat ding makasalanan o makikiluklukan karetang alang Dios a katawan.
2: Matula na lang pamintuan ding kautusan ning Ginu ,
: at keya lang pagaralan aldo o bengi man.
3: Mengari ya king tanaman a tutubu lele ning danuman,
: at mamunga ya king keyang kapanaunan.
: Sagiwa lang parati ding keyang bulung;
: magtagumpe sabla nang daraptan.
4: Oneng ding taung makasalanan e la makanyan;
: sepu la waring pipaid-paid ning angin.
5: Potang datang ing pamanukum na taung e mayap mitalakad ali la;
: mikawani la ding makasalanan king katipunan ding makatuliran.
6: Ingatan ne ning Ginu ing taung makatuliran,
: oneng ing taung makasalanan miras ya king kapahamakan.