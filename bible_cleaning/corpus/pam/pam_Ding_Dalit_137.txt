1: Karing pampang ding ilug ning Babilonia karin kami pakalukluk,
: at manangis inyang agaganaka mi ya ing Zion.
2: Karing tanaman a tutubu karin mi la sinabit ding kekeng alpa.
3: Ding memihag kekami inawad da ing magkanta kami ban patulan mi la;
: Ipagkanta yu kami, ngarang sinabi,
: metung a kanta tungkul king Zion.
4: Makananu mi yang ikanta ing kanta ning Ginu
: king bansa da ring dayuan?
5: Nung kalinguan da ka, O Jerusalem,
: e na ku sa makapanigtigan pa!
6: E na ku sana makapagkanta pa sakaling kalinguan da ka,
: nung aliwa ika ing ituring kung maragul diling tula king bie ku!
7: Ganakan mu sa, O Ginu , ing gewa da ring tau Edom
: kanitang mebihag ya ing Jerusalem.
: Ganakan mu nung makananung ulit-ulitan dang sasabian,
: Lasakan ya at iragsa angga king gabun!
8: Mibagsak ka naman, Babilonia.
: Mapalad ya itang mablas keka
: king sablang kekami mu gewa!
9: Mapalad ya itang damput karing anak mung bingut
: ban karing batu ipukul!