1: Mesaya ku inyang sinabi ra kaku,
: Tara, munta tamu king bale ning Ginu !
2: At ngeni atyu ta na makatalakad
: kilub ding pasbul ning Jerusalem!
3: Iting Jerusalem, kasanting na, kaayus na king pangalarin na!
4: Karin pupunta la ding lahi,
: ding lahi ning Israel
: ban pasalamat king Ginu
: antimo ing inutus na.
5: Karin ding ari ning Israel lukluk la,
: ban matul karing sasakupan da.
6: Ipanalangin ye ing kapayapan ning Jerusalem king Ginu .
: Minawa la sana detang malugud keka!
7: Ing kapayapan manatili sana kilub ding pader mu,
: at masanting a kabiayan kilub ding kekang palasyu.
8: Alang-alang karing kamaganak at kaluguran ku,
: keka Jerusalem, sabian ku, Ing kapayapan manatili keka!
9: King uli ning Templo ning Ginung kekatamung Dios
: penalangin ku ing kekang kasaplalan.