1: Nung aliwa ing Ginu ing mitalakad king bale,
: alang ulaga ing gewa da ring manalakad-bale.
: Nung ing Ginu e ne ingatan ing siudad, alang kabaldugan ing pamagbante da ring guardia.
2: Baket paipagal ka pang manintunan,
: migigising maranun at magpuyat?
: Ing Ginu e no paburen
: ding kaluguran na kabang matudtud la.
3: Ding anak regalu lang ibat king Ginu ;
: tune lang bendisyun a binie na.
4: Anti la mong paslu king gamat
: ning kawal ding anak a lalaking ayanak ning tau king kayanakan na.
5: Mapalad ya ing taung dakal a paslu
: king lulanan na; e ya masambut potang arapan no ding keyang kalaban king lugal ning piukuman.