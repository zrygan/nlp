1: Purian ya ing Ginu !
: King mabilug kung pusu pasalamatan ke ing Ginu
: king kapulungan ning balen na.
2: Ding dapat ning Ginu tutu lang makapagmulala;
: buri da lang pakaintindian ding kareti matula.
3: Mitmung dangalan at kamalan ing sabla nang daraptan,
: at ing kabanalan na manatili kapilan man.
4: Ding makapagmulalang depat na kekatamu paganaka na la, maganaka ya at malunusan.
5: Dinan na lang pamangan ding ating takut king Ginu ;
: e ne kakalinguan kapilan man itang pangaku na.
6: Pepakit na king keyang balen ing upaya na;
: binie no karela ding gabun da ring dayuan.
7: King sabla nang daraptan tapat ya at makatuliran;
: ayasahan lang sabla nang kautusan.
8: Manatili la kapilan man,
: uling tutu la at makatuliran.
9: Binie na ing kaligtasan, karing memalen na,
: at karela ginawa yang alang anggang kasunduan.
: Banal ya at mayupaya ing lagyu na.
10: Ing ating takut king Ginu ya ing pasimula king kabiasnan;
: dirinan na lang mayap a pamanalastas ding mamintu karing utus na.
: Purian ya kapilan pa man.