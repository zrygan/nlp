1: Keka, O Ginu , mamaus ku;
: ika ing panaligan ku, pakiramdaman mu ku!
: Nung e mu ku pansinan
: mangari ku karing malapit na king kamatayan.
2: Pakiramdaman mung kakung saingsing, ngening mamaus ku keka,
: ngening manalangin kung makayarap king banal a Templo mu.
3: E mu ku sa yayabe kareng taung e mayap a pamibiebie;
: maniabi lang kayapan karing labi ra,
: oneng e ustu naman ing karelang isipan.
4: Ablasan mu ing karelang depat,
: itang depat dang e mayap;
: ing mangaintulid king dapat da
: ya ing ibie mu karela!
5: Sablang depat ning Ginu
: pati mayap a dapat na, e ra bitasang sikasu.
: Iragsa no sana at e na mitalakad pa.
6: Ing Ginu keko yang purian,
: uling dimdam nang kakung saingsing.
7: Ing Ginu ya ing kakung kalasag at sikanan,
: ya ing bukud kung pagkatiwalan,
: inya manakit kung kasaupan;
: masaya ku at pagkanta keng kapasalamatan.
8: Ing Ginu ya ing sikanan ning balen na;
: ya ing magdipensa at magligtas
: king taung kaluguran na.
9: Ginu , iligtas me ing balen mu,
: bendisyunan me iting bandi mu.
: Ika sa ing karelang pastul
: ban karela lingun kapilan man.