1: Pasalamat kayu king Ginu uling mayap ya;
: uling ing lugud na alang angga.
2: Pasalamat kayu king Dios da ring sablang dios;
: uling ing lugud na alang angga.
3: Pasalamat kayu king Ginu da ring sablang ginu;
: uling ing lugud na alang angga.
4: Ya mung bukud ing makarapat karing maragul at makapagmulalang milagru;
: uling ing lugud na alang angga.
5: King kabiasnan na lelangan ne ing malapad at matas a banua;
: uling ing lugud na alang angga.
6: Ya ing mitalakad king yatu libutad ning danuman;
: uling ing lugud na alang angga.
7: Ya ing linalang king aldo at king bulan;
: uling ing lugud na alang angga.
8: Lelang ne ing aldo ban sunlag kilub ning patingapun;
: uling ing lugud na alang angga.
9: Lelang ne ing bulan at ding batuin ban sunlag neng bengi;
: uling ing lugud na alang angga.
10: Pete na la king Ehipto ding sablang pangane;
: uling ing lugud na alang angga.
11: Liwal ne king Ehipto ing balen ning Israel;
: uling ing lugud na alang angga.
12: Liwal ne ing balen na kapamilatan ning mayupaya nang gamat;
: uling ing lugud na alang angga.
13: Pinitna ne ing Dagat da ring Timbu;
: uling ing lugud na alang angga.
14: At delakit na lang memalen na;
: uling ing lugud na alang angga.
15: Oneng ing ari ning Ehipto at ding sundalus na linumud na la;
: uling ing lugud na alang angga.
16: Inantabayanan na lang memalen na king paglakbe ra king disyerto;
: uling ing lugud na alang angga.
17: Pete na lang aring mayupaya;
: uling ing lugud na alang angga.
18: Ding aring pikabaluan gisan na la ngan;
: uling ing lugud na alang angga.
19: I Sihon a ari ding Amoreo pete ne;
: uling ing lugud na alang angga.
20: Pete nia naman i Og a ari ning Bashan;
: uling ing lugud na alang angga.
21: Ing karelang gabun binie na karing memalen na;
: uling ing lugud na alang angga.
22: Binie na kang Israel a talasuyu na;
: uling ing lugud na alang angga.
23: E na katamu kelinguan inyang mesambut tamu;
: uling ing lugud na alang angga.
24: Linigtas na katamu karing kalaban tamu;
: uling ing lugud na alang angga.
25: Babie yang pamangan karing tau at animal;
: uling ing lugud na alang angga.
26: Pasalamat kayu king Dios ning banua;
: uling ing lugud na alang angga.