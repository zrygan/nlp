1: Ikong pamuntuk, babie yu kaya
: ing makatud a kayatulan?
: King pamanatul yu karing tau
: e kayu kaya mangabiran?
2: Mangabiran kayu! Uling ing bukud mung kekong isipan
: ya ing e mayap a malyaring kekong daptan;
: king bansa katampalasan ing kekong pamaniaptan.
3: Kabang atyu la pa king atian ding marawak
: magkamali na la;
: maglaram na la kabait da.
4: Kamandagan lang anti ing ubingan;
: mengari la king kamamalung magmaklak-maklakan;
5: king patunud karela e makaramdam
: o king bosis ning salamangkeru.
6: O Dios ko, pananggalan mo ngan sa ipan;
: paglako mu la patsit deting leon a mabagsik!
7: Mamala la sanang anti ing danum;
: langi la sanang anti ing dikut a karelang daralanan.
8: Malaso la sanang anting yelu;
: kalupa ning kikuan a mete kabait na.
9: Kalupa na ning dikut
: keka lang pututan king e ra kamalayan.
10: Ding taung matulid tumula la ngan
: kabud karelang lawan ing digpa karelang kaparusan;
: magtampiso la king daya ding makasalanan.
11: Kanita karelang sabian,
: Talaga palang miyablasan lang mayap ding makatuliran,
: at ating Dios king yatu mamatul!