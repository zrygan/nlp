1: Ing Ginu mag-ari ya! O yatu, magsaya ka!
: Ikong sablang pulu, tumula kayu sa!
2: Ing biga at dalumdum makapatulug king Ginu ;
: manalumpakan king kabanalan at alang pamangabiran ing pamag-ari na.
3: Atyu mumuna na ing api;
: sisilaban na lang makapadurut nang kalaban.
4: Ing kildap na pasalan neng yatu;
: ing yatu gagalgal ya panakit na.
5: Malalaso lang anting kandila ding bunduk
: king arap ning Ginu ning mabilug a yatu.
6: Ing kekang katuliran sasabian na ning banua,
: sablang bansa akakit da ing ligaya na.
7: Mibili la king kamarinayan ding sablang sasamba karing idolo;
: detang magparangalan karing idolo dang alang kabaldugan.
: Ding sablang dios da duku la king arapan na.
8: Ing Zion makiramdam ya at matula ya,
: at ding siudad ning Juda magsaya la,
: uli ding kayatulan mu, O Ginu .
9: Ginung Mayupayang tutu, ari na ka ning mabilug a yatu;
: maygit ka karing sablang dios a e tutu.
10: Kaluguran na la ning Ginu detang masama king e mayap;
: ing bie ding memalen na ingatan na;
: liligtas na la karing gamat da ring taung e mayap.
11: Saslag ing sala para karing banal,
: at ing tula karing mayap a pilubluban.
12: Tumula kayu king Ginu , ikong sablang banal,
: at ing banal nang lagyu kekayu yang pasalamatan!