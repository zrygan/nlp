1: Ing Ginu ya ing pastul ku,
: e ku magkulang king nanuman;
2: king dikut a malabung karin na ku papagpaynawan,
: at king makapasno danuman karin na ku daralan.
3: Dirinan na kung bayung sikanan.
: Tatairan na ku king dalan ning katuliran,
: antimo ing keyang pengaku.
4: Agyang king libis a mapanganib karin ku dumalan,
: e ku numanu balang,
: uling ika ing kakung kayabe.
: Ing pamarug mu't tukud
: ilang kaku babie sikanan lub.
5: Misasadia yang pamangan king kakung arapan
: king mismung akakit ding kakung kalaban;
: tutugtugan neng laru ing buntuk ku,
: tula ku e makanyan-kanyan.
6: Pawang ing kayapan at lugud ilang mantabe kaku kabang mabie ku,
: at king bale ning Ginu manuknangan ku king kapilan pa man.