1: Ding anak nang Isacar ila di Tola, Pua, Jasub, at i Simron.
2: Ding anak nang Tola ila di Uzzi, Refaia, Jeriel, Jamai, Ibsam, at i Semuel. Ila ding pekapun at pikabaluan la king katapangan. Adua lang pulu't aduang libu at anam a ralan king bilang inyang kapanaunan nang Aring David.
3: Ing anak nang Uzzi ya i Izrahia, at ding anak nang Izrahia ila di Mikael, Obadias, Joel, at i Issia. Pekapun la deting anak.
4: Dakal la asawa at anak a lalaki, inya mekapalto lang atlung pulu't anam a libung sundalus.
5: Walu lang pulu't pitung libu ding aliwa ra pang kamaganak a sundalus a ibat king tribu nang Isacar.
6: Ding anak nang Benjamin ila di Bela, Beker, at i Jediael.
7: Ding anak nang Bela ila di Esbon, Uzzi, Uzziel, Jerimot, at i Iri. Pikabaluan la ngang sundalus at pekapun la karing karelang sarasariling pamilya. Adua lang pulu't aduang libu at atlung pulu't apat a sundalus, agpang king listahan na ning karelang pamilya.
8: Ding anak nang Beker ila di Zemira, Joas, Eliezer, Eleoenai, Omri, Jeremot, Abiya, Anatot, at i Alemet.
9: Agpang king listahan da ring karelang sarasariling pamilya, adua lang pulung libu at aduang dalan ding karelang sundalus. Kayabe la kareti ding karelang manimuna.
10: Ing anak nang Jediael ya i Bilhan. Ding anak na namang Bilhan ila di Jeus, Benjamin, Ehud, Kenaana, Zetan, Tarsis, at i Ahisahar.
11: Pekapun la reting anak nang Bilhan karing sarasarili dang pamilya. Pikabaluan la ngang sundalus. Atin lang labing pitung libu at aduang dalan a sundalus a makasadiang makilaban.
12: I Supim at i Hupim anak na lang Ir. I Husim anak neng Aher.
13: Ding anak nang Neftali ila di Jaziel, Guni, Jezer, at i Sallum. Lahi na lang Bilha.
14: Ding ayanak nang Manase king babaing kasese nang Aramea ila di Asriel at Makir. I Makir ya i tata nang Gilead.
15: Menakit yang metung a babai i Makir para maging asawa nang Hupim, at antimu rin metung pang babai para kang Supim. Maaca ya lagyu ing kapatad nang babaing Makir, at Zelofehad ya lagyu ing kadua nang anak. Atin yang anak a babai i Zelofehad.
16: Ding anak nang Makir king asawa nang i Maaca ila di Perez at Seres. Ila deti ring pemalagyu ra karela. Ding anak nang Perez ila di Ulam at Rakem.
17: Ing anak nang Ulam ya i Bedan. Ila deti ring lahi nang Gilead a anak nang Makir at apu nang Manase.
18: I Hammoleket ya ing kapatad nang babaing Gilead, at ding anak nang Hammoleket ila di Isod, Abiezer, at i Mahla.
19: Ding anak nang Semida ila di Ahian, Sikem, Likhi, at i Aniam.
20: Ing anak nang Efraim ya i Sutela. Anak neng Sutela i Bered, at anak neng Bered i Tahat. Anak neng Tahat i Eleada. Anak na ne mang Eleada i Tahat.
21: Anak neng Tahat i Zabad, at i Zabad anak ne i Sutela. Subali pa kang Sutela, atin ya pang anak i Efraim. Ila di Ezer at Elead a pete da ring taung bait at meragul king Gat uling penako da la ring baka ra.
22: Pigkalungkutan na lang Efraim a tata ra kilub ding dakal a aldo, at dinatang la ding kapatad na ba reng pasiknangan a lub.
23: Kaybat na nita, sipingnan ne ing asawa na at mebuktut ya at menganak yang metung a lalaki. Pemalagyuan neng Beria uli na ning kaguluan a miras king pamilya ra.
24: Atin yang anak a babai i Efraim; Seera ing lagyu na. Ya ing mitatag karing balen na ning Mababa at Matas ning Bet Horon, at ing Uzen Seera.
25: Atin ya pang aliwang anak i Efraim; Refa ing lagyu na. Anak neng Refa i Resef, at anak neng Resef i Tela. Anak neng Tela i Tahan,
26: at anak neng Tahan i Ladan. Anak neng Ladan i Amiud, at anak neng Amiud i Elisama.
27: At anak neng Elisama i Nun, at anak neng Nun i Josue.
28: Ding sakup dang gabun at meging tuknangan da ila ding Betel at ding makapadurut nang balen angga na king aslagan na ning Naaran at albugan ning Gezer at ding balen a makapadurut kaniti. Kayabe la naman ding siudad na ning Sikem ampon Ayya at ding balen a makapadurut kareti.
29: Ding lahi nang Manase ila ding sasakup karing siudad na ning Bet Sean, Taanak, Megido, at ing Dor ampon ding balen a makapadurut kareti.
: Ila deti ring lugal nung nu la menuknangan ding lahi nang Jose a anak nang Jacob.
30: Ding anak nang Aser ila di Imna, Isva, Isvi, at i Beria. I Sera ya ing kapatad dang babai.
31: Ding anak nang Beria ila di Heber at Malkiel a tata nang Birzait.
32: Ding anak nang Heber ila di Jaflet, Somer, at i Hotam. I Shua ya ing kapatad dang babai.
33: Ding anak nang Jaflet ila di Pasak, Bimhal, at i Asvat.
34: Ding anak na ning kapatad nang i Somer ila di Roga, Jeuba, at i Aram.
35: Ding anak na ning kapatad nang i Helem ila di Zofa, Imna, Seles, at i Amal.
36: Ding anak nang Zofa ila di Suah, Harnefer, Shual, Beri, Imra,
37: Bezer, Hod, Samma, Silsa, Itran, at i Beera.
38: Ding anak nang Jeter ila di Jefune, Pispa, Ara,
39: at ding anak nang Ulla ila di Ara, Haniel, at i Rizia.
40: Ila ngan deti ring lahi nang Aser. Pekapun la karing sarasarili rang pamilya; pili lang lalaki at pikabaluan king katapangan, at pekapun da la ring manimuna. Agpang king karelang listahan, adua lang pulu't anam a libu ring lalaking makasadiang makilaban.