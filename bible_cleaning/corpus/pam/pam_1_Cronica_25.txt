1: Telaga na lang Aring David at ding manimuna ding Levita deting pamilyang Levita ban manimuna king kasuyuan pamanyamba. Ila deti: i Asaf, Heman, at i Jedutun. Sabian da ing amanu na ning Ginu kabang babagayan da la ring lira, alpa, at pompiang. Oyni ing listahan da ring manimuna king pamanyamba at ing sarasarili dang katungkulan.
2: I Zacur at ding kapatad nang i Jose, i Netania, at i Asarela. Ila ding magsalita king amanu na ning Dios lalam nang pamanimunang Asaf a tata ra at agpang king utus na ning ari.
3: Di Gedalia, Zeri, Jesaia, Simei, Hasabia, at i Matitia ila ding magsalita king amanu na ning Dios lalam nang pamanimunang Jedutun a tata ra at babagayan da la ring lira at kantang kapurian ampon kapasalamatan king Ginu .
4: Ding labing apat nang anak Heman: Bukkia, Matania, Uziel, Sebuel, Jerimot, Hanania, Hanani, Eliata, Giddalti, Romamti Ezer, Josbekasa, Malloti, Hotir, at i Mahaziot.
5: Binie na la ning Dios deting labing apat a anak a lalaki kang Heman a propeta na ning ari. Dininan nia namang atlung anak a babai antimo ing pengaku na ban lalu yang mirangal i Heman.
6: Titigtig la ngan lira, pompiang, at alpa deting labing apat lalam nang pamanimunang tata ra at babagayan dang musika ing kasuyuan pamanyamba king bale ning Ginu .
: Di Asaf, Jedutun, at i Heman ila ding mamahala karing anak da agpang king utus na ning ari karela.
7: Magaling la ngan deting aduang pulu't apat a lalaki, at miyanad lang ustu ding kalupa rang Levita king musika. Adua lang dalan walung pulu't walu kabilangan.
8: Mibagutan la tungkul king karelang katungkulan, matua ya man o kayanakan; biasa ya man o magumpisa ya pa.
9: Ing mumunang mebagut ya ing kang Jose ning pamilya nang Asaf at ding anak na ampon kapatad. Labi lang adua. Ing tinuking mebagut ya ing kang Gedalia at ding anak na ampon kapatad. Labi lang adua.
10: Ing katlung mebagut ya ing kang Zacur at ding anak na ampon kapatad. Labi lang adua munaman.
11: Ing kapat a mebagut ya ing kang Zeri at ding anak na ampon kapatad. Labi lang adua munaman.
12: Ing kalimang mebagut ya ing kang Netania at ding anak na ampon kapatad. Labi lang adua munaman.
13: Ing kanam a mebagut ya ing kang Bukkia at ding anak na ampon kapatad. Labi lang adua munaman.
14: Ing kapitung mebagut ya ing kang Asarela at ding anak na ampon kapatad. Labi lang adua munaman.
15: Ing kawalung mebagut ya ing kang Jesaia at ding anak na ampon kapatad. Labi lang adua munaman.
16: Ing kasiam a mebagut ya ing kang Matania at ding anak na ampon kapatad. Labi lang adua munaman.
17: Ing kapulung mebagut ya ing kang Simei at ding anak na ampon kapatad. Labi lang adua munaman.
18: Ing kalabing metung a mebagut ya ing kang Uziel at ding anak na ampon kapatad. Labi lang adua munaman.
19: Ing kalabing aduang mebagut ya ing kang Hasabia at ding anak na ampon kapatad. Labi lang adua munaman.
20: Ing kalabing atlung mebagut ya ing kang Sebuel at ding anak na ampon kapatad. Labi lang adua munaman.
21: Ing kalabing apat a mebagut ya ing kang Matitia at ding anak na ampon kapatad. Labi lang adua munaman.
22: Ing kalabing limang mebagut ya ing kang Jerimot at ding anak na ampon kapatad. Labi lang adua munaman.
23: Ing kalabing anam ya ing kang Hanania at ding anak na ampon kapatad. Labi lang adua munaman.
24: Ing kalabing pitu ya ing kang Josbekasa at ding anak na ampon kapatad. Labi lang adua munaman.
25: Ing kalabing walu ya ing kang Hanani at ding anak na ampon kapatad. Labi lang adua munaman.
26: Ing kalabing siam ya ing kang Malloti at ding anak na ampon kapatad. Labi lang adua munaman.
27: Ing kaduang pulu ya ing kang Eliata at ding anak na ampon kapatad. Labi lang adua munaman.
28: Ing kaduang pulu't metung ya ing kang Hotir at ding anak na ampon kapatad. Labi lang adua munaman.
29: Ing kaduang pulu't adua ya ing kang Giddalti at ding anak na ampon kapatad. Labi lang adua munaman.
30: Ing kaduang pulu't atlu ya ing kang Mahaziot at ding anak na ampon kapatad. Labi lang adua munaman.
31: Ing kaduang pulu't apat ya ing kang Romamti Ezer at ding anak na ampon kapatad. Labi lang adua munaman.