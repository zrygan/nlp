1: O taung magkakalalake, ba't kekang pagmaragul
: ing e mayap a depat mu?
: Tapat ya ing Dios king kapilan pa man.
2: Tatangka mu ing kasiran,
: ing kekang dila anti yang labahas a mataram;
: ing sasabian na pane kalaraman.
3: Mas kaluguran mu pa ing e mayap kesa king mayap,
: at ing kalaraman kesa king katutuan.
4: Keka lang kapad ding amanung manyugat,
: O taung ating dilang malaram!
5: Oneng ing Dios idala na ka king kasiran a alang angga;
: ilako na ka king kekang tolda at iyabe karing mete.
6: Ding taung matulid iti akit da,
: at mitakutan la, oneng kaybat sabian da,
7: Oyan ing taung king Dios e bisang lumapit
: nune menalig king dakal nang pibandian;
: ing pemuhunan na ya ing ugali nang e mayap.
8: Oneng aku anti ku king tanaman a olibo
: king lele ning bale ning Dios tutubu;
: king kapilan man lugud nang maniaman yang kakung panaligan.
9: Pasalamatan da ka king kapilan pa man,
: uli ning kekang depatan;
: lagyu mu kaku yang sabian uling iti mayap,
: arapan ding kekang memalen sabian ku ing kekang kayapan.