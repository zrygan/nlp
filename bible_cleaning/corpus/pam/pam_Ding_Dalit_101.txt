1: Ing kanta ku tungkul ya king katapatan at katuliran;
: Ginu , iti keka ke iyampang.
2: King dalan ning kabanalan karin ku dumalan.
: O Ginu , kapilan mu ku kaya datangan?
: Mibiebie kung alang kapintasan
: king mismung kakung tuknangan.
3: E ku paintulut magbabo
: ing nanumang e mayap.
: Pikasaman ku ing dapat ding taung e mayap,
: at e ku la pakiabayan.
4: E ku gawang nanumang pamaglinlang;
: e ku paintulut lungub ing e mayap king kakung kaisipan.
5: Ing ninumang king lihim
: sisira king kalupa nang tau kaku yang tanggian;
: e ke kampian ing taung palalu at mayabang.
6: Ding taung tapat king Dios ilang kakung pakiabayan;
: king kakung palasyu paintulutan ku lang manuknangan;
: detang talagang apagkatiwalan ila mung mipaintulutan aku ing karelang suyuan.
7: E ya malyaring manuknangan king kakung palasyu ing taung malaram;
: e lumuat king kakung arapan ing taung mapagkunwari.
8: Aldo-aldo kaku lang paten ding sablang taung e mayap ning kekatang bansa;
: king siudad ning Ginu kaku la ngan itabi ding taung darapat e mayap.