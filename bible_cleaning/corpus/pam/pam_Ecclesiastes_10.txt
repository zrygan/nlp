1: Muluk ya ing pabanglu king datukanan na king kapamilatan na ning miyalung mete lango, at ing ditak a dapat a kamangmangan takpan na ing kabiasnan at dangalan.
2: Makayungyung ya ing pusu na ning taung biasa king mayap a dapat, oneng makayungyung ya ing pusu na ning mangmang king pamaniapat e mayap.
3: Agyang king paglakad na aulata mu ing kamangmangan na; ipakilala na karing sabla king ya mangmang ya.
4: Nung mimua ya ing mamuntukan keka, e mu lalakuan ing kekang obra; agyang ing maragul a kakulangan malyaring mipatawaran nung e na ka bubulad.
5: Oyni pa ing e ustung ikit ku keti king yatu: alang hustisia uli da ring mamuntukan king kapamahalan;
6: ding atyu king matas a katungkulan ila ding mangmang, kabang ding mabandi ila ding makalalam.
7: Ikit ku lang pakasake kabayu ding ipus, at ding maglakad anting ipus ila ding pamuntuk.
8: Itang ginawang kulkul karin ya mabaldug; itang manyirang bakud ya ing matuktuk king ubingan.
9: Mibagsakan yang batu itang manabas karing batu, at e lumuat masugat ya itang mamalakul dutung.
10: Nung mapurul ya ing kekang palakul at e me tatais siguradung lumuat ka king kekang obra. Siguradu kang magtagumpe nung atin kang planu king bie.
11: Alang ulaga ing biasa kang patunud ubingan, nung akua mung matuktuk bayu me apatunud.
12: Babie dangalan king taung ating kabiasnan ing sasabian na, kasiran ing babie na king taung mangmang.
13: Magumpisa king kalokuan ing pamagsalita na ning mangmang, at arian na ing sasabian na king kamulangan.
14: Magsalita yang alang tuknang ing mangmang; ala metung man a makibalu nung nanu ing tutuking mapalyari. At alang makasabi kekatamu nung nanu ing mapalyari kamate tamu.
15: Mapapagal ya ing mangmang king pamaniaptan na, inya e na ne balu ing dalan papunta king bale na.
16: Makalunus ya ing bansang ing pamuntuk na mura ing isip na, at ding kasaup na kabukabukas lang mamangan at miinuman.
17: Oneng masuerti ya ing bansa potang ing pamuntuk na biasa yang magdisposisyun, at ding kasaup na mamangan la at e la pailasing.
18: Potang ing bubungan na ning bale tutulu ya masisira ya, ing buri nang sabian nita matamad ya ing makibale at mapagpabaya ya.
19: Babie tula ing pamangan at ligaya ing alak, oneng nung ala kang salapi iti e miras keka.
20: Ngening makakera na ka king kekang pagkeran agyang king sarili mu e me insultuan ing ari at ding taung masalapi, magkang ing metung a ayup o ing aliwa pang ating pakpak iyatad na karela itang dimdam na keka.