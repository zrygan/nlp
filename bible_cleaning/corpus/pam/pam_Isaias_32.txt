1: Datang mu rin ing aldo a mika metung a mag-aring mitmung katapatan, at mika dakal a manimuna ning bansa a mamahalang kayabe ing hustisia.
2: Mangari yang salilungan king angin ing balang metung karela, at lugal a salilungan king panaun ding bagyu. Mangari la karing batis a mamagus libutad ning disyerto; mangari la king anino na ning maragul a batu a babie salilung king malanging gabun.
3: Makabuklat la ding mata ra at balugbug para king pamangailangan ding tau.
4: E la milako kapibabatan nune magobra lang ating ganaka at sabian dang tapatan ing buri dang sabian.
5: Ala metung mang misip king kagalang-galang ya ing mangmang o sumabi king tapat ya ing taung mapaglinlang.
6: Magsalita yang kamangmangan ing taung mangmang at mimisip yang e mayap a bage daptan na. Mistulang insultu king Dios ing daraptan na at isipan at e na la dirinan pamangan ding danupan o inuman ding kakau.
7: E ya mayap ing taung mapaglinlang at darapat yang e mayap a bage; mimisip ya ban pakisiran na la ding pakakalulu king kapamilatan na ning pamaglaram at ban e ra akua itang mangaintulid karela.
8: Oneng darapat ya king mitmung katapatan ing taung maki dangal at tatalakaran nang matatag itang matulid.
9: Ikayung babaing mabibie tiaman-tiaman alang problema, makiramdam kayu king kanakung sasabian.
10: Mapalyaring panatag kayu bili ngeni, oneng lungkut kayu king daratang a banua; e yu na balu kanita ing sukat yung daptan uling ala kayung pupulan a ubas.
11: Meging mayan ing bie yung delanan; e kayu mika problema oneng ngeni, galgal kayu king takut! Ilako yu ing piblas yu at mitali kayung langgotsi karing awakan yu.
12: Dugdugan yu la ding salu yu king lungkut uling mesira la ding matabang marangle at ding mulahan ubas;
13: dikut at tanaman a masuksuk ing tutubu king gabun na ning kanakung balen. Tumangis kayu para karing sablang pibalebale a sadiang mitmung taung masaya at para king siudad a sadiang masaya.
14: Lakuan de ing palasyu at lubus deng lakuan ing siudad a mitmung tau. Manatili lang lasak-lasak king kapilan pa man ding bale at ding kuta a peka dipensa da. Malyap lang asno ding gumala karin, at karin la manakit pipanyibsiban dang dikut ding tupa.
15: Oneng misan pa itubud ne kekatamu ning Dios ing espiritu na. Maging mataba ing gabun a mipaburen at palto lang masanting a pupul ding marangle.
16: Mag-ari ing katuliran at ing hustisia king balang suluk na ning bansa.
17: Mika kapayapan at kapanatagan a lub king alang angga uli na ning daptan na ning metung at metung itang matulid.
18: Maging payapa la at panatag ding pibalebale da ring taung pinili na ning Dios at e na la mika problema pa.
19: Dugpa ing uran-lipat karing gubat at malasak ya ing siudad.
20: Tumula ya ing metung at metung uli na ning dakal a danum para karing tanaman at payapang pastulan para karing asno at baka.