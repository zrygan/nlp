1: O Ginu , sumaup ka,
: uling maka-Dios a tau ala na;
: taung tapat ala nang mitagan.
2: Pawang kalaraman ing karelang pisasabian;
: mapagkunwari la at mapaglinlang.
3: Ginu , keka la sanang patahimikan
: ding labi a papalual kalaraman,
: at ding dilang magsalitang kayabangan;
4: detang sasabing
: atyu king dila ing karelang sikanan,
: at alang makabawal karela, at ala lang giginuan.
5: Oneng ngana ning Ginu , Kimut na ku para karing gigipitan dang kalulu,
: at karing sasaingsing saup karela kakung ibie.
6: Ding amanu na ning Ginu apanaligan la,
: pilak ing kalupa ra
: a dinalan mekatapitu king ornu.
7: Ika, O Ginu , ing talaingat mi kapilan man,
: at magligtas kekami kaniting mapaglinlang a lahi.
8: E mayap a tau
: nu man karin atilu,
: at ing e mayap pagparangalan ning balang metung at metung.