1: Menuknangan la Jerusalem ding manimuna da ring memalen, at mibagutan la ding aliwa karing memalen ban pilinan ya ing metung a pamilya karing balang apulu ban manuknangan king banal a siudad ning Jerusalem, kabang ding siam naman karing apulu malyari lang manuknangan karing aliwang siudad.
2: Pinuri da la retang laus lub migprisintang manuknangan king Jerusalem.
3: Menuknangan la Jerusalem ding pamuntuk na ning probinsia, oneng karing sarasariling balen na ning Juda ya menuknangan ing balang memalen, ding pari, ding Levita, ding magobra king Templo, at ding lahi da ring talasuyu nang Solomon.
4: Oreti ding lahi nang Juda a menuknangan Jerusalem: i Ataia, ing anak nang Uzzia at apu nang Zacarias. Ding aliwa pang pamilyang penibatan na ila di Amaria, Sefatia, at i Mahalalel. Lahi na la ngang Juda king anak nang i Perez.
5: I Maaseia, ing anak nang Baruk at apu nang Colhoze. Ding aliwa pang pamilyang penibatan na ila di Hazaia, Adaia, Joiarib, at i Zacarias. Lahi na la ngang Juda king anak nang i Sela.
6: Apat lang dalan anam apulu't walung mayagyung lalaki ding menuknangan king Jerusalem a lahi nang Perez.
7: Ding lahi nang Benjamin a menuknangan Jerusalem ila ding pamilya nang Sallu a anak nang Mesullam at apu nang Joed. Ding aliwa pang pamilyang penibatan na ila di Pedaia, Kolaia, Maaseia, Itiel, at i Jesaia;
8: i Gabai at i Salai, ding malapit nang kamaganak Sallu. Siam lang dalan aduang pulu't walu heganagana ding menuknangan Jerusalem a lahi nang Benjamin;
9: i Joel a anak nang Zikri ya ing karelang manimuna, at i Juda a anak nang Hasenua ya ing kaduang matas a katungkulan a pamuntuk ning siudad.
10: Ding pari: i Jedaia, ing anak nang Joiarib, at i Jakin.
11: I Seraia, ing anak nang Hilkia at apu nang Mesullam. Ding aliwa pang pamilyang penibatan na ila di Zadok, Meraiot, at i Ahitub, ing Pekapun ding Pari.
12: Walu lang dalan aduang pulu't adua heganagana ding pamilya da ring sinuyu king Bale ning Dios.
: I Adaia, ing anak nang Jeroam at apu nang Pelalia. Ding aliwa pang pamilyang penibatan na ila ri Amzi, Zacarias, Pasur, at i Malkija.
13: Adua lang dalan apat apulu't adua heganagana ding buntuk pamilya na niting pamilya.
: I Amasai, ing anak nang Azarel at apu nang Azai. Ding aliwa pang pamilyang penibatan na ila di Mesilemot at i Immer.
14: Ating dinalan aduang pulu't walung miembru na niting pamilya da ring pikabaluan a matapang a sundalus. I Zabdiel ya ing manimuna ra; ibat la king mayap a pamilya.
15: Ding Levita: i Semaia, ing anak nang Hasub at apu nang Azrikam. Ding aliwa pang pamilyang penibatan na ila di Hasabia at i Bunni.
16: I Sabetai at i Jozabad, ding aduang pikabaluan a Levita a memahala king obra lual ning Bale ning Dios.
17: I Matania, ing anak nang Mica at apu nang Zabdi a lahi nang Asaf. Ya ing menimuna karing talapagkanta ning Bale ning Dios king pamagkanta king panalangin na ning kapasalamatan.
: I Bakbukia, ing kasaup nang Matania.
: I Abda, ing anak nang Samua at apu nang Galal a lahi nang Jedutun.
18: Adua lang dalan walung pulu't apat heganagana ding Levitang menuknangan king banal nang siudad ning Jerusalem.
19: Ding guardia ning Bale ning Dios: i Akub, Talmon, at ding karelang kamaganak. Dinalan pitung pulu't adua la heganagana.
20: Menuknangan la ding aliwang memalen na ning Israel at ding mitagan a pari at Levita karing sarili dang gabun a mana karing balen ning Juda.
21: Oneng menuknangan la king Ofel ding magobra king Templo, at megobra la lalam dang pamamahala di Ziha at Gispa.
22: I Uzzi, ing memahala karing Levitang manuknangan king Jerusalem, anak neng Bani at apu neng Hasabia. Ding aliwa pang pamilyang penibatan na ila ri Matania at Mica at dake na la ning pamilya nang Asaf, ing pamilya a ating pakibatan king musika neng ating kasuyuan king Bale ning Dios.
23: Ating utus a ibat king ari tungkul king katungkulan da ring talapagkanta aldo-aldo.
24: I Petahia, ing anak nang Mesezabel ning pamilya nang Zera at ning tribu nang Juda, ya ing pekakatawan ning memalen na ning Israel king korti na ning ari.
25: Menuknangan la ding keraklan karing tau karing balen malapit karing marangle asikan da. Menuknangan la detang ibat king tribu nang Juda king Kiriat Arba, Dibon, Jekabzel, at karing baryu lele da reti.
26: Menuknangan la naman karing balen ning Jesua, Molada, Betpelet,
27: Hazarsual, Beerseba, at karing baryung makapaligid kareti.
28: Menuknangan la karing balen ning Ziklag, Mecona, at karing baryu na.
29: karin king Enrimon, Zora, Jarmut,
30: Zanoa, Adullam, at karing baryu siping da reting balen. Menuknangan la naman king Lakis at karing marangle na, king Azeka at karing baryu na. Inya alaganapan deng sekupan manibat king Beerseba dane mauli angga king Kapatagan ning Hinom dane norti.
31: Menuknangan la ding pamilyang ibat king tribu nang Benjamin king Geba, Mikmas, Ai, Betel, at karing makalapit a baryu,
32: Anatot, Nob, Anania,
33: Hazor, Rama, Gitaim,
34: Hadid, Zeboim, Nebalat,
35: Lod, Ono, at king Kapatagan ding Mangagaling a Pangamat.
36: Miyabe la karing tau na ning tribu nang Benjamin ding aliwang grupu da ring Levita a menuknangan king sakup ning Juda.