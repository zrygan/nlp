1: Purian ya ing Ginu !
: Ikong talasuyu ning Ginu ,
: purian ye lagyu!
2: Mananu na sanang ing lagyu ning Ginu
: ya ing purian da ngeni, at king kapilan pa man.
3: Manibat king aslagan ning aldo angga king albugan,
: ing lagyu ning Ginu purian ya.
4: Ing Ginu mag-ari ya karing heganaganang bansa;
: lalagpus king banua ing ligaya na.
5: Ninu ing kawangis
: ning Ginung kekatamung Dios
: a makalukluk king tronu karin king banuang matas?
6: Oneng karin ketang kabilian na,
: tatando ya ban banua at yatu akit na.
7: King pangapase ding kalulu king gabun babangun na la;
: tatas na no man ding atyu king kalulung kabilian,
8: at karing prinsipi na la yayabe,
: karing prinsipi ning balen na.
9: Ing babaing e mikakayanak parangalan ne king pibalebale na;
: paligayan ne kapamilatan ning pamamie nang anak.
: Purian ya ing Ginu !