1: O Dios ko, sabian mu king ala kung kasalanan;
: idipensa mung kakung piamanuan
: laban karing taung alang Dios a katawan.
: Iligtas mu ku karing taung mitmung kapamiraitnan, at karing e makatuliran!
2: Ika, O Dios, ing kaku mimingat;
: obat likuan mu ku?
: Obat kailangan ku pang dumalan kasakitan karing mabagsik kung kalaban?
3: Iparala mung kekang sala, at ing katutuan ban aku ing karelang patnubayan,
: at tairan king Zion, ing bunduk a banal nung nukarin yang kekang tuknangan!
4: Karin ketang altar mu, O Dios, lumapit ku;
: ikang babie kaku king tulang e mu nanu;
: tigtigan keng alpa at purian da ka,
: O Dios a kakung Dios.
5: Ba't malungkut ku?
: Ba't manamdaman ku?
: Ing Dios ya'ng panaligan ku;
: uling pasibayu ibie ku ing kapurian king Ginu .
: Ya ing talasaup ku at Dios ku.