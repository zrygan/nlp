1: Simbut de at sekupan ding Israelita ing lugal dane aslagan na ning Jordan, manibat king Kapatagan ning Arnon angga na king Kapatagan ning Jordan at angga na king Bunduk ning Hermon king dane norti. Adua lang ari ding simbut da.
2: Ing metung ya ing ari da ring Amoreo, i Sihon a manuknangan Hesbon. Sakup na ning kayarian na ing kapitna na ning Gilead: manibat Aroer king gilid ning Kapatagan ning Arnon at manibat king siudad king libutad na nitang kapatagan a ita angga na king Ilug ning Jabok, ing angganan na ning Ammon;
3: kayabe ya ing Kapatagan ning Jordan manibat king Dagat ning Galilea papuntang mauli angga Bet Jesimot dane aslagan ning Dagat a Mete at papunta king lele na ning Bunduk ning Pisga.
4: Ing aliwa pang ari a simbut da ya ing Aring Og ning Bashan, ing metung karing tauling dili karing Refaim; menungkulan ya karin king Astarot at Edrei.
5: Sakup ne ning kayarian na ing Bunduk ning Hermon, Saleca, at ing kabilugan ning Bashan angga na king angganan na ning Gesur at Maaca, antimu rin ing kapitna na ning Gilead angga na king sakup nang Aring Sihon ning Hesbon.
6: Simbut na lang Moises at ding memalen ning Israel deting aduang ari. I Moises, ing talasuyu ning Ginu , binie na ing karelang gabun karing tribu nang Ruben at Gad at king kapitna na ning tribu nang Manase ban maging bandi ra.
7: Simbut na lang Josue at ding memalen ning Israel ding sablang ari king kayarian dane albugan na ning Jordan, manibat Baalgad king Kapatagan ning Lebanon angga na king Bunduk ning Halak dane mauli malapit Edom. Piparti-parti neng Josue iting kayarian karing tribu at binie ne karela ban maging bandi rang sarili.
8: Kayabe la kaniting dake ding bulubundukan at ding talimunduk dane dang albugan, ing Kapatagan ning Jordan, ding talimunduk na, at ding ilang a lugal king dane mauli. Iting lugal ya ing meging tuknangan da ring Hiteo, ding Amoreo, ding Cananeo, ding Perezeo, Heveo, at Jebuseo.
9: Mesambut la karing memalen ning Israel ding ari da ring makatuking siudad: Jerico, Ai siping ning Betel,
10: Jerusalem, Hebron,
11: Jarmut, Lakis,
12: Eglon, Gezer,
13: Debir, Geder,
14: Horma, Arad,
15: Libna, Adulam,
16: Makeda, Betel,
17: Tapua, Hefer,
18: Afek, Lasaron,
19: Madon, Hazor,
20: Simron Meron, Acsaf,
21: Taanak, Megido,
22: Kedes, Jokneam king Carmel,
23: Dor king pasigan, Goiim king Galilea ,
24: at Tirza. Heganagana atlu lang pulu't metung a ari.