1: Kaluguran ke ing Ginu ,
: uling pakiramdaman nang panalangin ku.
2: Pakiramdaman na ku neng mamaus ku king Ginu ;
: inya ya ing kakung ausan anggang ating kung inawa.
3: Inyang atyu ku king panganib,
: at malapit na king kutkutan, mikatmuan kung takut ampon kagutgutan.
4: Kanita minaus ku king lagyu ning Ginu .
: Ngaku, O Ginu , makisabi kung mayap, iligtas mu ku!
5: Mapaglunus ya ing Ginu at makatuliran;
: ing kekatamung Dios, Dios yang malunusan.
6: Ingatan na la ning Ginu detang alang akarapat;
: inyang atyu ku king panganib ya ing kaku sinagip.
7: Magtiwala ka king Ginu , O kaladua ku,
: uling ing Ginu dakal ing mayap a depat na para kaku.
8: Linigtas na ku king kamatayan;
: ing lua kung mamagus pinulis na ngan,
: at e na ku pepaburen meraig king kabiguan.
9: King arap ning Ginu karin ku mibiebie.
10: Ya pa mu rin ing kakung pagkatiwalan, agyamang ngakung sinabi,
: Lubus kung milugmuk king kasakitan.
11: At neng atyu ku king kagutgutan kakung sasabian,
: Ala kang ayasahan king ninuman.
12: Nanu ing malyari kung ayampang king Ginu ,
: uli ning sablang mayap a depat na kaku?
13: King Ginu kakung iyampang alak a maniaman
: bilang kapasalamatan king binie nang kaligtasan.
14: King katipunan ding memalen na
: ding pangaku ku king Ginu kaku lang tuparan.
15: Panamdaman na ning Ginu , nung ing metung karing memalen na mate ya.
16: O Ginu , aku ing kekang talasuyu,
: susuyuan da ka antimo ing pamaniuyu na keka ning kakung ima.
: King kamatayan linigtas mu ku.
17: Keka kakung ibie ing ain-ning- kapasalamatan,
: at ampanganan king kakung panalangin.
18: Ding kakung pangaku king Ginu kaku lang tuparan;
: king katipunan ding kekang memalen,
19: king santuaryu ning Templo mu karin Jerusalem.
: Purian ya ing Ginu !