1: E me ipagmayabang ing aldo bukas uling e mu balu nung nanu ing mapalyari.
2: Paburen mung ing aliwang tau ya ing munie kapurian keka at aliwa ika.
3: Mabayat ya ing batu at ing balas anti naman, oneng ing mas mabayat ya ing kaguluan a bunga ning kamangmangan.
4: Ing mua mabagsik at ing sama makamate, oneng ing pamagselus ala yang kalupa.
5: Mas mayap ing sabianan da ka king daramdaman da ring dakal kesa ketang lugud a pamagkunwari mu.
6: Makakayap la ding sugat a bunga na ning barug ning kakaluguran, oneng mingat ka king kaul ning kalaban.
7: Potang ing tau mabsi ya agyang ing mayumu tanggian na, oneng mayumu king paglasa na potang danupan ya pati ing mapait.
8: Ing taung king pibalebale miwale, kalupa ne ning ayup a meko king sale.
9: Ing laru at ing pabanglu pasayan ne ing tau, oneng ing kaligaligan aspakan ne ing salu na.
10: E mo sa paburen ding kekang kakaluguran at ding makatua da ring kekang kakaluguran. Potang miras ka king kagipitan kekang kapatad e mo lalapitan. Mipaglako mang puling mayap ya ing kasiping kesa king kapatad a atyu king marayung lugal.
11: Anak ku, magpakabiasa ka sa ban kakung takman ing ligaya; layun kaku lang apakibatan detang kaku maninsultu.
12: Akakit na ning biasa ing panganib at mangilag ya, oneng ing mangmang mipapahamak ya uling ala yang pansin.
13: Tanggapan me ing imalan na ning manalakaran para king utang ning dayuan, at paburen meng ya ing mamakibatan uli ning singla na keka.
14: Ing pabulyo pamanatu king kagising-gising a kasiping bale anti ne king sumpang kekang dimdam.
15: Ing asawang babaing masalita kalupa ne ning papatak a uran neng kauran.
16: Nung keka yang patuknangan mengari kang sasabat king angin o sasakmal king laru.
17: Makapagaral la ding tau karing kalupa rang tau, nung makananung ing bakal atatais me king kalupa nang bakal.
18: Sesen me ing tanaman a mangga at mika pamangan ka karing bunga na. Ing talasuyung sesese king keyang panginuan, tanggap yang karangalan.
19: Nung magsalamin ka king danum ing akit mu ya ing kekang lupa, at ing kekang sarili king kekang pamisip karin me akit.
20: Ding nasa ning tau mengari la king kutkutan da ring mete; atin mung ating paglugalan para karing aliwa pang datang.
21: Nung ing pilak at gintu tune la, king api masubuk la; akilala me ing tau king ugali na.
22: Agyang pukpukan me buntuk ing mangmang, mangmang mu rin ing keyang kaulian.
23: Ding sese mung tupa at baka pakaingatan mu la
24: uling ing pibandian e manatili kapilan man. Agyang ding bansa atin lang angganan.
25: Tipunan ing are at kumpen ing dikut king lele ning bunduk kabang ing pupul kekang panenayan.
26: Makagawa kang imalan king bulbul da ring kekang tupa, at king abli karing kekang mapilan a kambing makasali kang gabun.
27: E mo paburen ding kambing uling ilang babie gatas keka at king kekang pamilya at karing ipus mung babai.