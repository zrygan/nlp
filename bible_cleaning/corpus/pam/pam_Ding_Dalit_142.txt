1: Mamaus kung maniawad saup king Ginu ;
: king Ginu manalangin ku,
2: darala kung sablang aduan ku king Ginu ;
: ipagtapat ku king Ginu sablang kagutgutan ku.
3: Potang lumapit na kung sumuku
: balu na ing kailangan kung daptan.
: Ding kalaban ku inumang de ing silu para kaku king gasgas a daralanan ku.
4: Potang lumawe ku siping ku,
: ala kung akakit makasadiang sumaup kaku;
: ala metung mang magdipensa kaku.
: Ala na metung mang magmalasakit kaku.
5: Ginu , mamaus kung maniawad saup keka;
: ika, O Ginu , ing kakung santungan,
: ika mung bukud ing nasa ku kabilugan ning bie ku.
6: Tingiran mu ing pamaniawad kung kasaupan,
: uling milako na ing kakung kapanayan.
: Iligtas mu ku karing gugulu kaku;
: masikan lang e palak kaku.
7: Iligtas mu ku kening kakung kagutgutan;
: kanita libutad ding memalen mung makatipun purian da ka,
: uli ning ganaka mu kaku.