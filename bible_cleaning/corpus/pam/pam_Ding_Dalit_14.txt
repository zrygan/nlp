1: Ding mangmang karelang sasabian Alang Dios!
: Makanyan la ngan ding taung e mayap;
: makasumami ing karelang dapat.
: Ala metung man karela ing darapat mayap.
2: Manibat banua ing Ginu maglalawe ya;
: lalawan na karing taung lelangan na
: nung atin pang biasa, at sasamba arap na.
3: Oneng ding sabla melili la ngan king dalan,
: pawa ngang e mayap ing karelang gagawan.
: Metung man alang darapat kayapan.
4: Nganang kinutang ning Ginu ,
: E no kaya mabiasa pa
: deting sablang darapat e ustu
: a mengaring mamangan putu king balen ku,
: mangalinguan lang samba kaku?
5: Oneng king takut galgal la,
: uling ing Dios makapanig ya
: karing taung alang pamikasala.
6: Kailian yu la man ding babalakan ning kalulu,
: makanyan man king Ginu lubus yang magtiwala.
7: Kakung nasa king datang ya sanang ibat king Zion ing magligtas king Israel.
: I Jacob tumula ya at ing Israel magsaya ya potang pasibayu neng bendisyunan ning Ginu ing balen na.