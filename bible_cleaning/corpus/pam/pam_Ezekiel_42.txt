1: Kaybat na nita, tiki na ku niting lalaki king patyu king kilual at linub na ku ketang gusaling atyu dane norti na ning Templo. E ya marayu iti ketang gusaling atyu king danggut ning dane albugan ning Templo.
2: Iting gusali dinalan anam apulu't walung talampakan ya king kaba, at walung pulu't apat yang talampakan king lualas.
3: Makayarap ya itang metung nang kasumangid ketang beranda a ating atlung pulu't apat a talampakan king lualas a atyu king lele ning Templo. Makayarap ne man itang kasumangid na ketang lugal a maka sementu ning patyung atyu king kilual. Atin yang atlung palapag; mas mayatras ya ing palapag a atyu babo kesa ketang atyu lalam na.
4: Ketang dane norti ning gusali ating pidadalanan a sukad labing anam a talampakan king lualas, at dinalan anam apulu't walung talampakan king kaba at karin ya luluban.
5: Malati la ding kuartu ning katlung palapag kesa karetang king mumuna at kaduang palapag uli na ning makayatras la.
6: Ala lang asias ding kuartung atyu karetang atlung palapag, anti detang kuartu karing aliwang gusaling makatalakad king patyu king lual.
78: Walu yang pulu't apat a talampakan king lualas itang pader king lalam, kapitna ne ning kabilugan nang kaba. Atin yang kuartu itang kapitnang mitagan a walung pulu't apat a talampakan. Atin ya namang kuartu itang palapag king babo king kekaban na ning gusali.
9: Lalam da reting kuartu ning bandang aslagan ning gusali nung nu ya magumpisa ing pader ning patyu, ating pidadalanan papunta king patyung atyu lual.
10: King dane mauli ning Templo atin pang aliwang gusali a e masyadung marayu ketang gusaling atyu king dane albugan ning Templo.
11: King arap da ring kuartu ating pidadalanan a kalupa na nitang king dane norti. Kalupa ne sukad, disenyu, at kalupa na la naman ding piluluban na.
12: Ating pasbul lalam da ring kuartung atyu king dane mauli ning gusali, ketang danggut king aslagan nung nu ya magumpisa ing pader.
13: Ngana kanaku niting lalaki, Parehu lang sagradu deting gusali. Keti da la kakanan ding pari a lulub king arap ning Ginu ding sagradung dake ra king ain. Keti da la naman darala ding pari ding sagradung ain antimo ding ain-a-kapamayaran-king-kasalanan o ain-a-kapaglarinan-king-kasalanan.
14: Potang linub la king lugal a iti e la malyaring lumual king patyu a e menaliling imalan. Lakuan da kareting kuartu ing sinulud dang imalan king pamaniuyu king Ginu . Aliwa ya ing isulud dang imalan neng makiabe la kareng tau.
15: Inyang ayari na neng sikdan niting lalaki ing kilub ning Templo, tiki na kung linual king pasbul dalan dane aslagan, at sikdan ne ing lual ning Templo.
16: Sikdan ne king panyukad na ing dane aslagan, at ikit na king walu yang dalan apat apulung talampakan.
1719: Kaybat sikdan ne ing dane norti, ing dane mauli, at ing dane albugan, at ikit na king paraparehu la sukad: tia walung dalan apat apulung talampakan la.
20: Inya sikdan ne ing makapadurut a makabakud pader; walu yang dalan apat apulung talampakan king misusumangid. Ing pader ya ing mikakalilua king banal at king e banal.