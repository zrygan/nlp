1: Ing malambut a pakibat tatabi na ing mua; ing masias a pakibat palablaban na.
2: Maging makayama ing beluan neng magsalita la reng taung maki kabiasnan; ding asbuk ding mangmang papalual lang bage alang kabaldugan.
3: Akakit na ning Ginu ing sablang malilyari nukarin man; lalawan na la ding taung darapat e mayap o mayap.
4: Ing malagung amanu babie yang konsuelu king tau, oneng makamate ya ing mataram a amanu.
5: E ustu ing e makiramdam king payu da ring matua mu; itang makiramdam tanggap yang kasaplalan.
6: Balu rang ingatan ding taung banal ing karelang pibandian; ding taung e mayap miyugse king oras ning kagipitan.
7: Mikakalat ing beluan uli da ring taung ating kabiasnan, at e uli da ring taung mangmang.
8: Tutula ya ing Ginu neng manalangin la ding taung mayap, oneng masusumami ya karing ain da ring taung e mayap.
9: E ya matula ing Ginu king ugali da ring taung e mayap, oneng pakamalan na la ding darapat kayapan.
10: Ing taung darapat e mayap tanggap yang parusang mabayat; malapit ya king kamatayan ing e bisang sasabianan.
11: Balu na ning Ginu ing atyu king Sheol o ing king tuknangan da ring mete; lalu nang balu ning Ginu ing makalaman karing kekatamung pusu't kaisipan.
12: E na buri ning taung palalu ing sasabianan; e ya maniawad payu karing taung ating kabiasnan.
13: Titiman la ding tau neng masaya la; neng malungkut la maslam la lupa.
14: Magkapilit ya pang mabiasa ing taung biasa, oneng managyu na king mangmang ing kamangmangan.
15: Ing bie ning taung kalulu metung yang alang patad a pamakilaban, oneng king taung masaya ing bie na ala yang problema.
16: Mas mayap ing kalulung ating takut king Ginu kesa king mabandi ka oneng mitmu kang problema.
17: Mas mayap ing gule ing ulam a kayabe ding kaluguran kesa king karning pamangan libutad ding taung kekang kasaman.
18: Ing pelian buntuk kaguluan ing pasari na, oneng kapayapan ing bubunga na ning buntuk a marimla.
19: Nung matamad ka misakitan ka nu ka man munta, oneng e ka mika kaguluan nung mayap ka pilubluban.
20: Ing anak a biasa paligayan ne i tata na, oneng ing mangmang pikakasaman ne i ima na.
21: Tutula la ding mangmang king kamulangan da, oneng ding biasa king ustu la liligaya.
22: Magtagumpe ka king lakad mu nung tanggap kang payu, oneng mabigu ka nung e ka mangutang.
23: Ing magsalitang banayad at ing amanung karampatan babie kaligayan king kenu man.
24: Papunta ya king bie ing dalan da ring biasa; e ya papunta king kutkutan.
25: Lasakan na la ning Ginu ding bale da ring palalu, oneng ingatan na la ding karing kalulung mebalu.
26: Makasumami king Ginu ing kaisipan a e mayap, oneng tutula ya karing amanung mitmung lugud.
27: Ing sakim king e ustung pakinabang mamungang kaguluan king pamilya na, oneng itang e tatanggap suhul kumaba ing bie na.
28: Mimisip la ding taung mayap bayu la makibat; agad lang makibat ding taung e mayap, oneng iti mamungang kaguluan.
29: Makiramdam ya ing Ginu neng manalangin la reng mayap a tau, oneng e na la papansinan ding taung e mayap.
30: Ing makatiman a lupa babie yang ligaya, at ing mayap a balita babie kapasnon king katawan.
31: Metung ka ping biasa, nung makiramdam ka neng ating magsalitang mayap keka.
32: Itang e makiramdam king payu ing sarili na ya ing insultuan na; itang makiramdam lalu yang mipabiasnan.
33: Ing takut king Ginu metung neng kabiasnan; muna ya pa ing kapakumbaban bayu ka tanggap dangalan.