1: O Dios ko, kakung panalangin keka sanang pakiramdaman;
: kakung panalangin keka sanang pansinan.
2: Kening lugal nung nu ku miyugse ika ing kakung ausan,
: uling malungkut ya ing kakung pusu.
: Iligtas mu ku at ingatan.
3: Ika ing kakung salilungan,
: at talapagligtas karing kalaban.
4: Bustan mung kapilan man king kekang tolda karin ku manuknangan,
: at karing kekang bagyus karin mu ku lukuban.
5: Dimdam mu la, O Dios ko, ding sinabi kung pangaku,
: at itang karapatdapat karing tatakut king lagyu mu kaku binie mu.
6: Ing bie ning ari pakaban mu sa;
: bustan mung inawa na manatili kabang-kaba.
7: King kekang arapan mamuntukan ya sana kapilan man;
: ing kekang pakamal at katapatan ila sa ding maging peka-guardia na.
8: Kanita kapilan man purian da ka
: ngening aldo-aldo tutupad ku king kakung pengaku.