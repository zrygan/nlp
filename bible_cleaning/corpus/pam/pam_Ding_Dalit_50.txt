1: Ing Mayupayang tutu, ing Dios a Ginu , magsalita ya;
: ausan ne ing mabilug a yatu
: manibat king aslagan angga king albugan.
2: Ing Dios saslag ya ibat king Zion,
: ing siudad a sakdal king leguan.
3: Daratang ya ing kekatamung Dios,
: oneng e king katahimikan;
: makauna ya ing aping milalablab, at ing masikan a bagyu ya ing makapadurut king Dios.
4: Ing banua at yatu ausan na la
: ban saksian da ing pamanukum na king balen na.
5: Ngana, Tipunan yu la ding taung tapat,
: ding memalen a mekikasundu kaku
: kayabe ning karelang ain-sakripisyu.
6: Ing banua sasabian na king ing Dios makatuliran ya;
: ya mismu ing ukum.
7: Memalen ku, makiramdam kayu, uling magsalita ku;
: Israel, laban keka munie kung patutu,
: uling aku ing Dios, ing kekang Dios.
8: E ra ka paniabianan uli ding ain mu
: o ding ain-a-durulukan a parating yayain mu kaku.
9: Ding kekang lalaking baka e ku la kailangan
: o metung mang kambing karing kekang kawan.
10: Uling bandi ku la ngan ding animal king kagubatan,
: at ding baka karing libu-libung bunduk-bundukan.
11: Balu ku la ngan ding ayup a susulapo,
: at bandi ku ing sablang mabibie king marangle.
12: Nung danupan ku man keka e ku sabian,
: uling ing yatu at ing sabla kaku ngan.
13: Mamangan ku waring karni ding lalaking baka
: o miminum king daya ding kambing mo?
14: Ing sukat king Dios a kekang iyain ya ing kapasalamatan,
: at kekang pangaku king Kakataskatasan kekang tuparan.
15: King oras ning kekong kaguluan maus kayu kaku;
: iligtas da kayu at parangalan yu ku.
16: Oneng ngana ning Dios karing darapat e mayap,
: Nanung matulid yung manggit karing kakung kautusan?
: Ala kayung matulid
: ban ing kasunduan kekayu yang pisabian!
17: Uling kekong tatanggian ing itulid ke ing kekong dalan,
: at e tatanggapan kakung kautusan.
18: Maging kakaluguran da kayu ding mapanako,
: at kabarkada ding makipangatawan tau.
19: Matalusad kayu ngan a dila,
: at kalaraman ing kekong sasalita.
20: Ding mismung kekong kapatad kekayu lang bibintanganan;
: karela e mikakunung mikalat kapanyiran.
21: Daraptan yu yan, at uling e ku bubulad bala yu king kalupa yu ku.
: Oneng ngeni paniabianan da kayu ngan ban kakung malinawan maling kekong depatan.
22: Inya pakatandanan yu, ikong kaku mangalinguan,
: magkang paglapakan da kayu at alang sumaup kekayu!
23: Ing ninumang miyayain ain-a-kapasalamatan aku ing parangalan na;
: ing ninumang mabibieng makatuliran kaku tanggap yang kaligtasan.