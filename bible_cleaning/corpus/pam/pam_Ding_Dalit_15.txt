1: O Ginu , ninu ing malyaring lungub kilub ning Templo mu?
: Ninu ing karapatdapat manuknangan king Zion
: a banal mung bunduk-bundukan?
2: Ya itang taung ala kang asabi king keyang pamibiebie, itang darapat king katuliran;
: itang parating magsalitang katutuan,
3: at e gagamit king dila na king kapanyiran;
: e gagawang makapanasakit king kakaluguran na,
: at e magsalitang kalaraman king kenu man.
4: E na la katulan detang tatanggi king Dios;
: oneng detang king Dios mamintu, at tatakut
: ilang gagalangan na;
: tutuparan na sabla nang kapangakuan nu man anti ing maging kabayaran.
5: Itang e mamatubu king salaping paparam na,
: at e me asuhul laban karing taung alang kasalanan.
: Ing taung mibiebie makanyan
: matatag ya, at e maugun kapilan man.