1: King aldong ita magkanta la ding tau
: Pasalamatan da ka, O Ginu ! Agyang mimua ka kaku,
: ngeni pamatulan mu ku at ala na kang mua.
2: Ing Dios ya ing talapagligtas ku;
: ya ing kakung panaligan at ala na kung katakutan.
: Dirinan na kung upaya at sikanan;
: ya ing kakung kaligtasan.
3: Nung makananung makaibie tula ing danum king mau,
: makanyan lang tumula ding memalen ning Dios potang liligtas na la.
4: King aldong ita ikanta mu
: Pasalamat kayu king Ginu !
: Maus kayu king lagyu na!
: Ibalita yu karing sablang bansa ing depat na!
: Ipamalita yu ban miparangalan ya ing lagyu na!
5: Magkanta kayu king Ginu , uli ning mangayap a dapat na.
: Bustan yung iting balita miras karing sablang bansa.
6: Bustan ya ing balang metung king Zion kulisak ya at magkanta!
: Uling marangal ya ing banal nang Dios ning Israel,
: at manuknangan ya libutad ding memalen na.