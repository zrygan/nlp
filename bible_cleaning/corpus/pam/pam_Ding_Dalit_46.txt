1: Ing Dios ya ing salilungan tamu at sikanan,
: makasadia yang sumaup king oras ning kaligaligan.
2: Inya e tamu sukat mitatakutan
: agyang ding bunduk manabu la karing kalalalaman
3: o dabungbung man ing danuman,
: at ding bunduk galgal la ngan king alun a mitmung bigsikan.
4: Ating ilug a mamagus babie tula king siudad ning Dios,
: king banal a tuknangan ning Kakataskatasan.
5: Atyu ing Dios libutad ning siudad,
: inya e ya masira kapilan man;
: sakoruan ne ning Dios
: paniatang ning abak a maranun.
6: Mitatakutan lang bansa; ding kayarian gagalgal la,
: at yatu malalaso ya kabud damdaman na ing balamu duldul nang bosis ning Dios.
7: Atyu libutad tamu ing Ginung Mayupaya;
: ing Dios nang Jacob ya ing salilungan tamu.
8: Me ko keni, pagumasdan yu la ding dapat ning Ginu ,
: makapagmulala ing depat na keti king yatu.
9: Ing sablang pamigera king yatu patuknangan na na;
: papatluran ne ing pana,
: at ing tandus papaklian ne,
: at ing kalasag king api ne iyugse!
10: Ngana, Tuknang na kong milalaban at kekong kilalanan king aku ing Dios;
: sakup ko ding bansa pati ing mabilug a yatu.
11: Atyu libutad tamu ing Ginung Mayupayang tutu;
: ing Dios nang Jacob ya ing salilungan tamu.