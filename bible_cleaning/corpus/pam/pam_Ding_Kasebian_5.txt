1: Anak ko, makiramdam ka king kakung apagaralan; magaral ka king kakung bie delanan
2: ban mabiasa kang gawang ustung kalutasan at maging magaling king kekang sasabian.
3: Kasing yumu no ning pulut-panilan ding labi ning asawa na ning aliwang tau, at ding uma na anti la king larung olibong matalusad,
4: oneng ala kang akua kaybat yung misiping nune mu sakit at kaguluan.
5: Durulung la ding bitis na king kutkutan at ding lakbang na papunta la king kamatayan.
6: E ne gagalangan ing dalan na ning bie; paliku-liku la ding dalan na at ala yang kapupuntan.
7: Ngeni anak ku, makiramdam kayu kaku at kakung sasabian e yu sa kakalinguan.
8: Dumayu kayu king makanyan a babai! E ye lalapitan agyang ing lele nang pasbul.
9: Nung e kayu makiramdam masira kayu dangalan, at mate agyang kayanakan kayu pa;
10: pota aliwa lang tau ding kuma king kekong pibandian at pati ing kekong pipagalan.
11: Saingsing kayu king kawakasan ning kekong bie potang ing kekong katawan butul-balat na lang tune.
12: Sabian yu kanita, E ku kasi mekiramdam at kakung tinggian ing mayap a turu.
13: E ku kasi sikasu ing tuturu da ring kakung talaturu.
14: At ngeni ala kung dangalan king akakit da ring taung dakal.
15: Maging tapat kayu karing sarili yung asawa at bukud ibie karing sariling asawa ing sabla yung pakamal.
16: Kailangan la waring ikalat anting dinat karing dalan ding ayanak yu karing aliwang babai?
17: Sesen yu la't paragulan ding kekong anak ban ilang sumaup kekayu potang matua na kayu, at e kayu maging pabayat karing aliwang tau.
18: Inya sukat kang tumula king kekang asawang pekasalan mu inyang kayanakan ka.
19: Malagu ya at matimtiman antimo ing sampaga. Paintulut mung paligayan na ka ning lagu na at kaulan ning pakamal na.
20: Anak ko, obat paituksu ka king lugud ning aliwang babai at paysoso king asawa na ning aliwang lalaki?
21: Akakit na ning Ginu ing sablang daraptan mu. Lalawan na ka nukarin ka man munta.
22: Ding kasalanan na ning taung e mayap ilang mismung dakap king bie na; marakap ya king pamikasalang depat na.
23: Mate ya uli ning keyalan nang pamanaguanta; uli na ning kamangmangan na mewala ya.