1: Ang mga tribo ni Ruben kag ni Gad may madamo kaayo nga mga kabakahan. Sang makita nila nga ang duta sang Jazer kag Galaad maayo para sa mga kabakahan,
2: nagkadto sila kanday Moises, Eleazar, kag sa iban nga mga pangulo sang katilingban kag nagsiling,
34: Ining kadutaan nga ginpang-agaw sang mga Israelinhon sa bulig sang Ginoo ang mga banwa sang Atarot, Dibon, Jazer, Nimra, Hesbon, Eleale, Sebam, Nebo, kag Beonmaayo nga duta para sa mga kabakahan; kag tungod kay madamo ang amon mga kabakahan,
5: kon mahimo, ihatag sa amon ini nga duta subong amon kaugalingon nga pagkabutang, kag indi kami pagpatabuka sa Suba sang Jordan kag didto mag-estar.
6: Nagsabat si Moises, Luyag bala kamo magpabilin diri samtang ang inyo kapareho nga mga Israelinhon magakadto sa inaway?
7: Kon himuan ninyo ina ginapatalaw ninyo ang mga tawo sang Israel sa pagtabok sa Jordan pakadto sa duta nga ginhatag sang Ginoo sa ila.
8: Amo ini ang ginhimo sang inyo mga ginikanan sang pagpadala ko sa ila halin sa Kades Barnea sa pag-usisa sang duta.
9: Nakalambot sila tubtob sa Kapatagan sang Escol kag nakita nila ang duta, pero sang pagbalik nila, ginpatalaw nila ang mga tawo sa pagsulod sa duta nga ginhatag sang Ginoo sa ila.
10: Ang Ginoo naakig sadto nga adlaw, kag nagpanumpa
11: Ginasumpa ko nga tungod kay wala sila magpadayon sa pagkamatutom sa akon, wala sing bisan isa sang mga kalalakin-an nga nagaedad sing baynte ka tuig paibabaw nga naggwa sa Ehipto nga makasulod sa duta nga akon ginsaad sa kay Abraham, kay Isaac, kag kay Jacob.
12: Ini nagalakip sang tagsatagsa, wala labot kay Caleb nga anak ni Jefone nga Kenisnon kag kay Josue nga anak ni Nun, kay nagpadayon sila nga matutom sa Ginoo .
13: Ang Ginoo naakig sa mga tawo kag nagpadalangdalang sa ila sa desierto sa sulod sang kwarenta ka tuig, tubtob yadtong bug-os nga kaliwatan nga wala magtuman sa Ginoo nagkalamatay.
14: Kag karon nagbulos kamo sa inyo mga katigulangan, isa ka bag-o nga kaliwatan sang makasasala nga mga tawo nga handa sa pagdala liwat sang Israel sa nagabalingaso nga kaakig sang Dios.
15: Kon kamo nga mga tawo ni Ruben kag ni Gad indi magsunod sa iya karon, iya liwat patumbayaan ini tanan nga mga tawo sa desierto, kag kamo ang manabat sa ila kalaglagan.
16: Nagpalapit sila kay Moises kag nagsiling, Tugoti kami anay sa paghimo sing mga kudal nga bato sa amon mga karnero, kag mga banwa nga napamakuran para sa amon mga salaguron.
17: Dayon manginhanda kami sa pag-upod sa amon kapareho nga mga Israelinhon pakadto sa inaway kag magauna kami sa pagsalakay tubtob mapaestar namon sila sa duta nga mangin-ila kaugalingon. Sa pihak nga bahin, ang amon mga salaguron makaestar diri sa napamakuran nga mga banwa, nga wala sing katalagman sa mga pumoluyo sini nga duta.
18: Indi kami magpauli tubtob ang iban nga mga Israelinhon wala pa makapanag-iya sang duta nga ginhatag sa ila.
19: Indi kami magpanag-iya sang bisan ano nga pagkabutang upod sa ila sa tabok sang Jordan, tungod kay nabaton na namon ang amon bahin diri sa sidlangan sang Jordan.
20: Nagsabat si Moises, Kon matuod ang inyo ginasiling, diri sa presensya sang Ginoo maghanda kamo sa pagkadto sa inaway.
21: Ang tanan ninyo nga mga hangaway kinahanglan magtabok sa Jordan, kag sa idalom sang pagmando sang Ginoo , salakayon ninyo ang aton mga kaaway tubtob malutos sila sang Ginoo
22: kag maagaw ang duta. Sa tapos sini, sarang na kamo makabalik, tungod kay natuman na ninyo ang inyo katungdanan sa Ginoo kag sa inyo kapareho nga mga Israelinhon. Dayon pagakilalahon sang Ginoo nga ining duta sa sidlangan sang Jordan inyo.
23: Pero kon indi ninyo pagtumanon ang inyo panaad, ginapaandaman ko kamo nga magapakasala kamo batok sa Ginoo . Indi kamo magsayop nahanungod sini, kay pagasilutan kamo tungod sang inyo sala.
24: Gani magpatindog kamo sang inyo mga banwa kag sang mga kudal para sa inyo mga karnero, pero tumana ninyo ang inyo panaad!
25: Ang mga lalaki sang mga tribo ni Gad kag ni Ruben nagsiling, Tumanon namon ang imo mando!
26: Ang amon mga asawa kag mga kabataan, kag ang amon mga kabakahan kag mga karnero magapabilin diri sa mga banwa sang Galaad.
27: Pero kami tanan handa sa pagkadto sa inaway sa idalom sang pagmando sang Ginoo . Matabok kami sa Jordan kag magapakig-away suno sa imo ginsiling.
28: Gani ginhatag ni Moises ini nga mga sugo kay Eleazar, kay Josue, kag sa iban nga mga pangulo sang Israel
29: Kon ang mga kalalakin-an sang mga tribo ni Gad kag ni Ruben magtabok sa Jordan nga handa sa pagpakig-away sa mando sang Ginoo , kag kon sa bulig nila maagaw ninyo ang duta, dayon ihatag sa ila ang duta sang Galaad subong ila ginapanag-iyahan.
30: Pero kon indi sila magtabok sa Jordan kag mag-upod sa inyo sa pagkadto sa inaway, magabaton sila sang ila bahin sang pagkabutang sa duta sang Canaan pareho sa inyo.
31: Ang mga kalalakin-an sang mga tribo ni Gad kag ni Ruben nagsabat, Tumanon namon ang ginsugo sang Ginoo .
32: Sa idalom sang iya pagmando, magatabok kami pakadto sa duta sang Canaan kag magakadto kami sa inaway, agod magapabilin nga amon ginapanag-iyahan ining duta sa nasidlangan sang Jordan.
33: Gani ginhatag ni Moises sa mga tribo ni Gad kag ni Ruben kag sa katunga nga tribo ni Manases ang tanan nga kadutaan ni Haring Sihon sang mga Amornon kag ni Haring Og sang Basan, lakip ang mga kabanwahanan kag ang mga kaumhan sa palibot nila.
34: Ang tribo ni Gad nagpatindog liwat sang napamakuran nga mga banwa sang Dibon, Atarot, Aroer,
35: Atrot-sofan, Jazer, Jagbeha,
36: Bet-nimra, kag Bet-haran.
37: Ang tribo ni Ruben nagpatindog liwat sang Hesbon, Eleale, ang Kiryataim,
38: Nebo, Baal-meon gin-islan ini nga ngalan, kag Sibma. Ginhatagan nila sing bag-o nga mga ngalan ang mga banwa nga ila ginpatindog liwat.
39: Ang barangay ni Maquir nga anak ni Manases naggubat sang duta sang Galaad, gin-agaw ini, kag gintabog ang mga Amornon nga yadto didto.
40: Gani ginhatag ni Moises ang Galaad sa barangay ni Maquir, kag nag-estar sila didto.
41: Si Jair, gikan sa tribo ni Manases, nagsalakay kag nag-agaw sang iban nga mga kabarangayan kag ginhingalanan ini nga Mga Barangay ni Jair.
42: Si Noba nagsalakay kag nag-agaw sang Kenat kag sang mga kabarangayan sini, kag ginhingalanan ini liwat nga Noba suno sa iya ngalan.