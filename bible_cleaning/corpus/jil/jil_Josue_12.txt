1: Ang mga tawo sang Israel naglutos kag nagpanag-iya sang kadutaan sa sidlangan sang Jordan, halin sa Kapatagan sang Arnon tubtob sa Kapatagan sang Jordan tubtob sa Bukid sang Hermon. Duha ka mga hari ang ginpanglutos sang mga Israelinhon
2: Si Sihon nga hari sang mga Amornon nga naggahom sa Hesbon. Ang katunga sang Galaad sakop sang iya ginharian: halin sa Aroer, sa higad sang Kapatagan sang Arnon, kag halin sa siudad sa tunga sang kapatagan pakadto sa Suba sang Jaboc, ang dulonan sang mga Amonhon;
3: nagsakop ini sa sidlangan sang Kapatagan sang Jordan, halin sa Linaw sang Galilea pakadto sa Bet-hesimot, sa sidlangan sang Patay nga Dagat tubtob sa nabagatnan sa kunsaran sang Bukid sang Pisga.
4: Ginlutos man nila si Og, ang hari sang Basan, nga isa sang mga nabilin nga mga Refaimnon. Naggahom sia sa Astarot kag sa Edrei.
5: Ang iya ginharian naglakip sang Bukid sang Hermon, Salca, kag ang bilog nga Basan tubtob sa mga dulonan sang Gesurnon kag sang mga Maacatnon, kag ang katunga sang Galaad, tubtob sa dulonan ni Sihon nga hari sang Hesbon.
6: Si Moises kag ang mga tawo sang Israel naglutos sa sining duha ka mga hari. Ginpamartida ni Moises nga alagad sang Ginoo , ang ila duta sa mga tribo ni Ruben, Gad, kag sa katunga sang tribo ni Manases.
7: Si Josue kag ang mga tawo sang Israel naglutos sang tanan nga mga hari sa nakatundan nga kadutaan sang Jordan, halin sa Baalgad sa kapatagan sang Libano tubtob sa Bukid sang Halak nga pakadto sa Edom. Ginpamartida ni Josue ini nga duta kag ginhatag ini sa mga tribo.
8: Naglakip ini sang kabakuloran, sang kunsaran sang mga kabukiran sa nakatundan, sang Kapatagan sang Jordan, kag sang kunsaran sang mga kabukiran sini, sang mga banglid sa nasidlangan, kag sang desierto sa nabagatnan. Ini nga kadutaan gin-estaran anay sang mga Hethanon, mga Amornon, mga Canaanhon, mga Peresnon, mga Hevhanon, kag mga Jebusnon.
9: Amo ini ang mga hari sang masunod nga mga siudad nga ginpanglutos sang mga Israelinhon: ang mga hari sang Jerico, Ay nga malapit sa Betel,
10: Jerusalem, Hebron,
11: Harmut, Lakis,
12: Eglon, Gezer,
13: Debir, Geder,
14: Horma, Arad,
15: Libna, Adulam,
16: Makeda, Betel,
17: Tapua, Hefer,
18: Afec, Lasaron,
19: Madon, Hasor,
20: Simronmeron, Aksap,
21: Taanak, Megido,
22: Kedes, Jokneam nga sa Carmel,
23: Dor nga sa baybayon, Goim nga sa Galilea
24: kag Tirsamga trayntay uno tanan ka mga hari.