1: Nagasalig ako sa Ginoo nga indi ako maano.
: Daw ano kabuang sa inyo nga magsiling sa akon,
: Lupad ka subong sang pispis pakadto sa kabukiran,
2: tungod kay ang mga malaut nagabingat sang ila mga pana, kag gikan sa ila madulom nga palanaguan
: nagapuntariya sang ila mga baslay sa pagpana sang matarong nga mga tawo.
3: Wala mahimo ang maayo nga tawo,
: kon nagakaguba na ang tanan nga mga butang.
4: Ang Ginoo yara sa iya balaan nga templo,
: didto sa langit ang iya trono.
: Ginabantayan niya ang tanan nga mga tawo bisan diin
: kag nahibal-an niya ang ila ginahimo.
5: Ginausisa niya ang mga matarong kag ang mga malaut,
: kag ginadumtan niya sa iya bug-os nga tagipusoon ang mga malinapason.
6: Ginapaulan niya sa mga malaut ang nagadabdab nga mga baga kag asupre,
: iya sila ginasilutan sing hangin nga nagapaso.
7: Ang Ginoo matarong, kag nagahigugma sang maayo nga mga buhat,
: ang mga nagatuman sa iya magakabuhi sa iya atubang.