1: Kon ang Ginoo indi magpatindog sang balay,
: wala sing pulos ang pagpangabudlay sang mga nagapatindog sini.
: Kon ang Ginoo indi magbantay sang siudad,
: wala sing pulos ang pagbantay sang mga gwardya.
2: Wala sing pulos ang tudo nga pagpangabudlay para sa pangabuhian,
: nga nagabugtaw sing aga pa kag nagatulog sing gab-i na.
: Kay ang Ginoo nagahatag sa iya mga ginahigugma,
: samtang nagakatulog sila.
3: Ang kabataan dulot halin sa Ginoo ,
: matuod gid nga mga bugay sila.
4: Ang mga anak nga lalaki sang tawo sang pamatan-on pa sia
: kaangay sang mga baslay sa kamot sang isa ka soldado.
5: Malipayon ang tawo nga may madamo nga mga baslay kaangay sini!
: Indi gid sia malutos
: kon masugata niya ang iya mga kaaway sa lugar sang hukmanan.