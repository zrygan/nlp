1: Sabta ako sa akon pagpanawag,
: O Dios nga akon mangangapin!
: Sang yara ako sa kalisdanan, ginbuligan mo ako.
: Maluoy ka sa akon karon, kag pamatii ang akon pangamuyo!
2: O mga tawo, tubtob pa bala san-o ang pagpakahuya ninyo sa akon?
: Tubtob pa bala san-o ang inyo paghigugma sang walay pulos,
: kag ang pagpangita sang kabutigan?
3: Dumdoma nga ginpili sang Ginoo ang mga matarong nga mangin-iya,
: kag iya ako ginapamatian kon magpanawag ako sa iya.
4: Magkurog sa kahadlok kag indi na magpakasala,
: nahanungod sini usisaa ang inyo mga tagipusoon
: samtang nagahigda kamo sing malinong sa inyo mga higdaan.
5: Idulot ang nagakaigo nga mga halad sa Ginoo ,
: kag magsalig kamo sa iya.
6: Madamo ang nagapangamuyo
: Kabay pa kuntani makabaton kami sing mga kaayuhan!
: O Ginoo , tamda kami nga may kaluoy!
7: Pero ang ginhatag mo sa akon nga kalipay
: labi pa sa kalipay sang may madamo nga kalan-on kag ilimnon.
8: Kon maghigda ako, matulogan ako nga may kalinong,
: ikaw gid lang, O Ginoo , ang nagabantay sa akon agod indi ako maano.