1: Dayawa ninyo ang Ginoo !
: Magkanta sing bag-o nga ambahanon sa Ginoo ,
: dayawa ninyo sia sa pagtililipon sang iya matutom nga mga tawo!
2: Magkasadya ka, O Israel, tungod sang imo Manunuga,
: maghinugyaw kamo, O mga pumoluyo sang Sion, tungod sang inyo hari!
3: Dayawa ninyo nga may pagsinaot ang iya ngalan,
: magtukar kamo sing mga bombo kag mga arpa sa pagdayaw sa iya.
4: Ang Ginoo nagakalipay sa iya mga tawo,
: ginapasidunggan niya ang mga mapainuboson paagi sa pagdaog batok sa ila mga kaaway.
5: Maghinugyaw ang mga tawo sang Dios sa ila pagdaog,
: kag mag-amba sing masinadyahon sa bug-os nga gab-i.
6: Magsinggit sila sing mabaskog sa ila pagdayaw sa Dios,
: nga may mga espada nga matalom sa ila mga kamot;
7: sa paglutos sang mga kapungsoran,
: kag sa pagsilot sang mga katawhan;
8: sa paggapos sang ila mga hari sing mga kadena,
: sang ila mga pangulo sing kadena nga salsalon;
9: sa pagsilot sang mga kapungsoran suno sa ginsugo sang Dios.
: Amo ini ang pagdaog sang mga tawo sang Dios!
: Dayawa ninyo ang Ginoo !