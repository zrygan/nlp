1: Ang Ginoo nagpatindog sang iya siudad sa ibabaw sang balaan nga bukid,
2: ginahigugma niya ang siudad sang Jerusalem
: labaw sa tanan nga mga lugar sa Israel.
3: Pamatii, O siudad sang Dios,
: ang makakulonyag nga mga butang nga ginasiling niya nahanungod sa imo
4: Kon ako maglista sang mga kapungsoran nga nagatuman sa akon,
: ilakip ko ang Ehipto kag Babilonia,
: kag magasiling ako nahanungod sa Filistia, Tiro, kag Etiopia,
: nga sila mga sakop man sang Jerusalem.
5: Nahanungod sa Sion amo ini ang igasiling
: nga iya ang tanan nga mga kapungsoran,
: kag ang Labing Mataas magapabakod sa iya.
6: Ang Ginoo magalista sang tanan nga mga katawhan,
: kag ilakip niya sila tanan subong mga pumoluyo sang Jerusalem.
7: Magasaot sila kag magakanta,
: Nagagikan sa Sion ang tanan namon nga mga pagpakamaayo.