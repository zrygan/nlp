1: Dayawa ang Ginoo !
: Sa bug-os ko nga tagipusoon magapasalamat ako sa Ginoo ,
: sa pagtilipon sang iya mga tawo.
2: Daw ano ka makatilingala sang mga butang nga ginahimo sang Ginoo !
: Ang tanan nga nalipay sang iya mga binuhatan naluyag maghangop sini.
3: Ang tanan nga iya ginahimo puno sang kadungganan kag pagkahalangdon,
: ang iya pagkamatarong wala sing katapusan.
4: Ang Ginoo nagapadumdom sa aton sang iya makatilingala nga mga binuhatan,
: maayo sia kag maluloy-on.
5: Nagahatag sia sing kalan-on sa mga nagapasidungog sa iya,
: wala sia nagakalipat sang iya kasugtanan.
6: Ginpakita niya ang iya gahom sa iya mga tawo,
: paagi sa paghatag sa ila sang mga duta sang mga dumoluong.
7: Matutom sia kag matarong sa tanan nga iya ginahimo,
: masaligan ang tanan niya nga mga sugo.
8: Nagapadayon ini sa tanan nga panahon,
: ginhatag ini suno sa kamatuoran kag katarungan.
9: Ginluwas niya ang iya mga tawo,
: kag naghimo sia sing walay katapusan nga kasugtanan sa ila.
: Balaan kag gamhanan sia!
10: Ang pagtahod sa Ginoo amo ang paagi nga magmaalam ang tawo,
: nagahatag sia sing husto nga paghukom sa tanan nga nagatuman sang iya mga sugo.
: Dapat sia dayawon sa walay katapusan!