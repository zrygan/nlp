1: O Ginoo , nanginmaayo ka sa imo duta,
: ginpauswag mo liwat ang Israel.
2: Ginpatawad mo ang mga sala sang imo mga tawo
: kag ginpasaylo mo ang ila tanan nga mga sayop.
3: Wala na ikaw nagakaakig sa ila
: kag ginpaiway mo ang imo kasingkal.
4: Pabalika kami, O Dios nga amon manluluwas,
: kag indi ka na magkaakig sa amon!
5: Magakaakig bala ikaw sing dayon sa amon?
: Indi na gid bala mag-untat ang imo kaakig?
6: Pabaskuga kami liwat,
: kag kami nga imo mga tawo, magadayaw sa imo.
7: Ipakita sa amon ang imo mapinadayunon nga gugma, O Ginoo ,
: kag luwasa kami.
8: Nagapamati ako sa ginasiling sang Dios nga Ginoo ,
: nagasaad sia sing paghidait sa aton nga iya mga tawo,
: kon kita indi magbalik sa aton binuang nga mga dalanon.
9: Matuod gid nga handa sia sa pagluwas sang mga nagapasidungog sa iya,
: kag ang iya pagtatap magapabilin sa aton duta.
10: Ang gugma kag katutom magaupdanay,
: ang pagkamatarong kag paghidait magakitaay.
11: Ang katutom sang tawo magalambot sa ibabaw halin sa duta,
: kag ang pagkamatarong sang Dios magatamod halin sa langit.
12: Ang Ginoo magapauswag sa aton,
: kag ang aton duta magapatubas sing bugana.
13: Ang pagkamatarong magauna sa Ginoo ,
: kag magaaman sing alagyan para sa iya.