1: Ang Ginoo amo ang akon manugbantay,
: yara ang tanan nga ginakinahanglan ko.
2: Iya ako ginapapahuway sa mga latagon nga may malagtom nga hilamon,
: kag iya ako ginatuytuyan sa mga tubig nga malinaw.
3: Ginahatagan niya ako sing bag-o nga kusog.
: Ginatuytuyan niya ako sa husto nga mga dalanon,
: suno sa iya ginsaad.
4: Bisan pa nagaagi ako sa dalan nga tama kadulom,
: indi gid ako mahadlok, O Ginoo ,
: kay ikaw nagaupod sa akon.
: Ang imo baston kag ang imo sungkod nagaapin sa akon.
5: Ginahandaan mo ako sa lamisa sing madamo nga pagkaon,
: sa diin makit-an ako sang tanan ko nga mga kaaway.
: Ginaabiabi mo ako subong sang pinasidunggan nga bisita,
: kag ginapuno mo ang akon kupa.
6: Sa pagkamatuod, ang imo kaayo kag gugma magaupod sa akon sa bug-os ko nga kabuhi,
: kag ang imo balay mangin-akon balay samtang ako nagakabuhi.