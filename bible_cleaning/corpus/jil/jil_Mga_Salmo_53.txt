1: Ang mga buangbuang nagasiling sa ila kaugalingon,
: Wala sing Dios.
: Malaut sila tanan,
: makangilil-ad nga mga butang ang ila ginahimo;
: wala gid sing isa nga nagahimo sing matarong.
2: Gikan sa langit ang Dios nagatamod sa mga tawo
: sa pagtan-aw kon may ara nga mga maalam,
: kag nagasimba sa iya.
3: Pero nagbiya sila tanan
: palareho sila tanan nga malain.
: Wala sing isa sa ila nga nagahimo sing matarong,
: wala gid bisan isa.
4: Nagapamangkot ang Dios, Wala gid bala sila makahibalo?
: Wala gid bala sing inalung-ong ining mga manughikot sang malaut?
: Nagakabuhi sila sa pagpangawat sa akon mga tawo,
: kag wala sila nagapangamuyo sa akon.
5: Pero karon magakurog sila sa kahadlok,
: nga wala pa gid nila maagyi sang una,
: tungod kay pagalaptahon sang Dios ang mga tul-an sang mga kaaway sang iya mga katawhan.
: Ang Dios nagsikway sa ila,
: gani ang Israel magalutos sa ila sing bug-os.
6: Daw ano ang akon pagpangamuyo nga gikan sa Sion
: ang kaluwasan magaabot sa Israel!
: Daw ano ang kalipay sang katawhan sang Israel
: kon ang Dios magpauswag sa ila liwat!