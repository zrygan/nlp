1: Buligi kami, O Ginoo !
: Wala na sing nabilin nga diosnon nga tawo,
: kag wala na sing masaligan nga mga tawo.
2: Ang tanan nga mga tawo nagabutig sa isa kag isa,
: nagadaya sila sa isa kag isa paagi sa pagdayawdayaw.
3: Pahipusa, O Ginoo , ang maayo magdayawdayaw nga mga dila!
: Pakiputa ang mga nagapahambog nga mga baba!
4: Nagasiling sila, Paagi sa amon mga pulong makuha namon ang amon luyag,
: ihambal namon ang amon ginahandom,
: kag wala sang may makapugong sa amon.
5: Nagasiling ang Ginoo , Pero karon magapalapit ako,
: tungod kay ang mga imol ginapigos,
: kag ang mga ginahingabot nagaugayong sa kasakit.
: Hatagan ko sila sing kalig-unan nga ila ginahandom.
6: Masaligan ang mga saad sang Ginoo ,
: kaangay sila sang pilak nga wala sang simbog
: nga gintunaw sing makapito sa horno.
78: Ang malaut nga mga tawo nagalibot sa amon,
: kag ang tanan nagadayaw sang malaut.
: Bantayi kami sa gihapon nga indi maano, O Ginoo ,
: kag tipigi kami sa sini nga mga tawo.