1: Tubtob pa bala san-o ang pagkalimot mo sa akon, O Ginoo ? Wala bala sing katapusan?
: Tubtob pa bala san-o nga magpanago ka sa akon?
2: Tubtob pa bala san-o batason ko ang kasakit?
: Tubtob pa bala san-o ang pagpangalisod sang akon tagipusoon sa adlaw kag sa gab-i?
: Tubtob pa bala san-o ang pagdaog sa akon sang akon mga kaaway?
3: Tamda kag sabta ako, O Ginoo nga akon Dios.
: Iuli ang akon kusog, indi pag-itugot nga ako mapatay.
4: Indi pagtugoti nga ang akon mga kaaway magsiling, Nalutos namon sia.
: Indi sila pagtugoti nga makapangalipay sa akon pagkapukan!
5: Nagasalig ako sa imo mapinadayunon nga gugma,
: magakalipay ako, tungod kay luwason mo ako.
6: Magaamba ako sa imo, O Ginoo ,
: tungod sa gihapon maayo ka sa akon.