1: Ipahayag, O Ginoo , nga ako wala sing sala,
: tungod kay matarong ang ginahimo ko
: kag nagasalig ako sa imo sing bug-os.
2: Usisaa kag tilawi ako, O Ginoo ,
: hukmi ang akon mga handom kag mga hunahuna.
3: Ang imo mapinadayunon nga gugma nagatuytoy sa akon,
: ang imo pagkamatutom nagaubay sa akon sa gihapon.
4: Wala ako nagaupod sa wala sing pulos nga mga tawo,
: wala ako nagasapak sa mga hipokrito.
5: Kontra ko ang pag-upod sa malaut nga mga tawo
: kag ginalikawan ko ang mga malaut.
6: Ginoo , nagapanghinaw ako sang akon mga kamot sa pagpakita nga wala ako sing sala,
: kag nagalibot ako sa imo altar sa pagsimba.
7: Nagakanta ako sang ambahanon sang pagpasalamat,
: kag ginasugid ko ang tanan nimo nga makatilingala nga mga binuhatan.
8: O Ginoo , ginahigugma ko ang balay nga imo ginaestaran,
: ang lugar sa diin yara ang imo himaya.
9: Indi man ako paglaglaga upod sa mga makasasala,
: ilikaw ako sa madangatan sang mga manugpatay,
10: mga tawo nga nagahimo sing malaut sa tanan nga tion,
: kag handa sa gihapon sa paghamham.
11: Ako akon, nagahimo sing matarong,
: kaluoyi man kag luwasa ako!
12: Indi ako maano sa tanan nga katalagman,
: sa katilingban sang mga nagasimba dayawon ko ang Ginoo !