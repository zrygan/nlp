1: Sa nahauna nga adlaw sang ikaduha nga bulan sa ikaduha nga tuig sa tapos ang mga tawo sang Israel makahalin sa duta sang Ehipto, ang Ginoo naghambal kay Moises didto sa Tolda sang iya presensya sa Desierto sang Sinai. Nagsiling sia
2: Ikaw kag si Aaron kinahanglan magpangsenso sang mga tawo sang Israel, suno sa mga kabarangayan kag mga panimalay. Listahon ninyo ang mga ngalan sang tanan nga mga lalaki
3: nga nagaedad sing baynte ka tuig paibabaw nga sarang makapakig-away para sa pungsod.
4: Magpabulig ka sa isa ka pangulo sang barangay gikan sa tagsa ka tribo.
516: Amo ini ang mga lalaki nga mga pangulo sang ila mga tribo, nga ginpili gikan sa katilingban para sa sini nga bulohaton
: Ruben
: Elizur, anak ni Sedeur
: Simeon
: Selumiel, anak ni Zurisadai
: Juda
: Naason, anak ni Aminadab
: Isacar
: Netanel, anak ni Zuar
: Zabulon
: Eliab, anak ni Helon
: Efraim
: Elisama, anak ni Amiud
: Manases
: Gamaliel, anak ni Pedazur
: Benjamin
: Abidan, anak ni Gideoni
: Dan
: Ahiezer, anak ni Amisadai
: Aser
: Pagiel, anak ni Ocran
: Gad
: Eliasaf, anak ni Deuel
: Neftali
: Ahira, anak ni Enan
17: Sa bulig sining dose ka mga lalaki si Moises kag si Aaron
18: nagtawag sing tingob sang bug-os nga katilingban sa nahauna nga adlaw sang ikaduha nga bulan kag naglista sang tanan nga mga tawo suno sa mga kabarangayan kag mga panimalay. Ang mga ngalan sang tanan nga mga lalaki nga nagaedad sing baynte ka tuig ukon labaw pa, ginlista kag gin-isip,
19: suno sa ginsugo sang Ginoo . Sa Desierto sang Sinai ginlista ni Moises ang mga tawo.
2046: Ang mga lalaki nga nagaedad sing baynte ka tuig paibabaw nga makasarang sa pagpakig-away para sa pungsod ginlista ang ila mga ngalan suno sa kabarangayan kag panimalay halin sa tribo ni Ruben, ang panganay nga anak ni Jacob. Ang kadamuon nila amo ang masunod
: Ruben
: ,500
: Simeon
: ,300
: Gad
: ,650
: Juda
: ,600
: Isacar
: ,400
: Zabulon
: ,400
: Efraim
: ,500
: Manases
: ,200
: Benjamin
: ,400
: Dan
: ,700
: Aser
: ,500
: Neftali
: ,400
: Kabug-osan
: ,550
47: Ang mga Levita wala ginlista upod sa iban nga mga tribo,
48: tungod kay ang Ginoo nagsiling kay Moises
49: Kon magpangsenso kamo sang mga lalaki nga sarang makapakig-away para sa pungsod, indi ninyo pag-ilakip ang tribo ni Levi.
50: Sa baylo himua ninyo ang mga Levita nga tulogyanan sang Tolda sang akon presensya kag sang tanan nga mga gamit sini. Sila amo ang magadala sini kag sang tanan nga mga gamit sini, magaalagad sa sini kag magapatindog sang ila mga tolda sa palibot sini.
51: Kon maghalin na kamo sang inyo kampo, ang mga Levita magaguba sang Tolda kag magapatindog sini liwat sa tagsa ka bag-o nga kampo. Ang bisan sin-o nga iban nga magpalapit sa Tolda pagapatyon.
52: Ang iban nga mga Israelinhon magapatindog sang kampo suno sa ila grupo, ang tagsa ka tawo upod sa iya grupo kag sa idalom sang iya kaugalingon nga bandera.
53: Pero ang mga Levita magapatindog sang ila kampo sa palibot sang Tolda sang akon presensya sa pagbantay sini, agod nga wala sing isa nga makapalapit kag manginkabangdanan sang akon pagkaakig kag paghalit sa katilingban sang Israel.
54: Gani ang mga tawo sang Israel nagtuman sang tanan nga ginsugo sang Ginoo kay Moises.