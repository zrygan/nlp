1: O Dios, ipakilala man nga wala ako sing sala,
: kag apini ang akon kaso batok sa mga di-diosnon,
: luwasa ako sa butigon kag malaut nga mga tawo!
2: Ikaw ang akon mangangapin,
: ngaa bala ginpatumbayaan mo ako?
: Ngaa bala nga magpadayon ako
: sa pag-antos sa kapintas sang akon mga kaaway?
3: Ipadala ang imo kapawa kag kamatuoran,
: kabay nga magtuytoy ini sa akon
: kag dalhon ako pabalik sa Sion, ang imo balaan nga bukid,
: kag sa imo Templo, sa diin ikaw nagaestar!
4: Dayon magakadto ako sa imo altar, O Dios,
: kay ikaw nagahatag sa akon sang tuman nga kalipay.
: Magatukar ako sang akon arpa kag magaamba sing pagdayaw sa imo,
: O Dios nga akon Dios!
5: Ngaa bala nagapangasubo gid ako?
: Ngaa bala natublag gid ako?
: Magalaom ako sa Dios,
: kag sa liwat dayawon ko sia,
: manluluwas ko kag Dios ko.