1: Kaluoyi man kami, O Dios, kag bendisyuni kami,
: ipakita ang imo kaayo sa amon,
2: agod mahibaluan sang bug-os nga kalibutan ang imo kabubot-on,
: kag ang tanan nga mga kapungsoran makakilala sang imo kaluwasan!
3: Kabay nga ang mga katawhan magdayaw sa imo, O Dios,
: kabay nga ang tanan nga mga katawhan magdayaw sa imo!
4: Kabay nga magkasadya ang kapungsoran kag magkanta sa kalipay,
: tungod kay ikaw nagahukom sing matarong sa mga katawhan,
: kag nagatuytoy sa tanan nga mga kapungsoran sa duta.
5: Kabay ang mga katawhan magdayaw sa imo, O Dios,
: kabay ang tanan nga mga katawhan magdayaw sa imo!
6: Ang duta nakapatubas,
: ang Dios nga aton Dios, nagbendisyon sa aton.
7: Ang Dios naghatag sa aton sing mga kaayuhan,
: kabay nga ang tanan nga tawo bisan diin magpasidungog sa iya.