1: Madali na lang matapos ang akon kabuhi. Daw mabugto na ang akon ginhawa,
: ang lulobngan nagahulat sa akon.
2: Ginabantayan ko kon daw ano kapait ang pagyaguta sang mga tawo sa akon.
3: O Dios, wala ako nagabutig, patiha ang akon ginasiling.
: Wala sing isa nga nagapati sang akon ginasiling.
4: Gintakpan mo ang ila mga hunahuna sa paghangop,
: indi na sila karon pagpadag-a sa akon.
5: Suno sa daan nga hulobaton ang tawo nagaluib sa iya mga abyan tungod sa kwarta,
: kag ang iya mga kaanakan nagaantos tungod sini.
6: Kag karon ginagamit sang mga tawo ini nga hulobaton batok sa akon,
: kag nagaabot sila kag nagadupla sa akon guya.
7: Nagpalangdulom ang akon mga mata tungod sa kalisod,
: ang akon mga butkon kag mga batiis nagnipis subong sang landong.
8: Ang mga nagasiling nga sila matarong naurongan,
: kag sila tanan nagapakamalaut sa akon subong di-diosnon.
9: Ang mga nagasiling nga sila talahuron
: nagapati gid nga sila matarong.
10: Apang kon sila tanan mag-abot kag magtindog sa atubang ko,
: wala ako sing makita bisan isa lang sa ila nga maalam.
11: Ang akon mga inadlaw nagtaliwan na, ang akon mga plano napaslawan,
: wala na ako sing paglaom.
12: Pero ang akon mga abyan nagasiling nga ang gab-i adlaw,
: kag nagasiling sila nga ang kapawa malapit na,
: bisan yara ako sa kadudulman.
13: Ang akon paglaom amo lamang ang kalibutan sang mga patay,
: sa diin magahigda ako sa pagtulog sa kadudulman.
14: Magasiling ako nga ang lulobngan amo ang akon amay,
: kag ang mga ulod nga nagakaon sa akon
: amo ang akon iloy kag mga utod nga babayi.
15: May paglaom pa bala para sa akon?
: Sin-o ang makahibalo nga may ara?
16: Wala na ako sing paglaom,
: kon ako magkadto sa kalibutan sang mga patay.