1: Ngaa bala nagaplano ang mga pungsod sa pagrebelde?
: Ngaa bala nagaplano ining mga tawo sing walay pulos?
2: Ang ila mga hari nagarebelde,
: ang ila mga pangulo nagaplano sing tingob
: batok sa Ginoo kag sa iya pinili nga hari.
3: Nagasiling sila, Hilwayon ta ang aton kaugalingon sa ila paggahom,
: sikwayon ta ang ila pagdumala.
4: Sa iya trono sa langit ang Ginoo nagakadlaw
: kag nagayaguta sa ila.
5: Dayon nagapaandam sia sa ila nga may kaakig,
: kag nagakurog sila sa iya kasingkal.
6: Nagasiling sia, Sa Sion, ang akon balaan nga bukid,
: ginpagahom ko ang akon hari.
7: Ang hari nagasiling, Ipahibalo ko ang ginpahayag sang Ginoo .
: Nagsiling sia sa akon: Ikaw ang akon anak nga lalaki,
: karon nga adlaw nangin-amay mo ako.
8: Pangayo ka, kag ihatag ko sa imo ang tanan nga kapungsoran,
: mangin-imo man ang bug-os nga duta.
9: Lutoson mo sila paagi sa sungkod nga salsalon,
: dugmokon mo sila kaangay sang kolon.
10: Gani, karon magmaalam kamo, mga hari,
: mag-andam kamo, mga manugdumala sang duta
11: Alagara ninyo ang Ginoo nga may kahadlok,
: magkurog,
12: kag magduko kamo sa iya,
: kay kon indi, madali sia maakig,
: kag sa hinali mapatay kamo.
: Malipayon ang tanan nga nagadangop sa iya agod iya apinan.