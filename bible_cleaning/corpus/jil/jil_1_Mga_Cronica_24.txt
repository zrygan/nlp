1: Amo ini ang mga grupo nga ginhalinan sang mga kaliwat ni Aaron. Si Aaron may apat ka mga anak nga amo sanday Nadab, Abiu, Eleazar, kag Itamar.
2: Si Nadab kag si Abiu una nga napatay sa ila amay, kag wala sing mga kaliwat, gani ang ila mga utod nga lalaki nga sanday Eleazar kag Itamar nanginpari.
3: Ginpartida ni Haring David ang mga kaliwat ni Aaron sa mga grupo, suno sa ila mga katungdanan. Ginbuligan sia sa sini nga bulohaton ni Sadoc nga kaliwat ni Eleazar, kag ni Ahimelek nga kaliwat ni Itamar.
4: Ang mga kaliwat ni Eleazar ginpartida sa desi-sais ka grupo, samtang ang mga kaliwat ni Itamar ginpartida sa walo ka grupo. Amo ini ang ginhimo, tungod kay may madamo nga mga lalaki nga pangulo sang mga panimalay sa mga kaliwat ni Eleazar.
5: Tungod kay may mga opisyales sang Templo kag espirituhanon nga mga pangulo sa mga kaliwat ni Eleazar kag ni Itamar, ang ila mga katungdanan ginhatag paagi sa pagabutgabot.
6: Dayon ginlista sila ni Semaya nga anak ni Netanael, nga isa ka sekretaryo nga Levita. Ang hari, ang iya mga opisyales, ang pari nga si Sadoc, si Ahimelek nga anak ni Abiatar, kag ang mga pangulo sang mga panimalay sang mga pari kag mga Levita, mga saksi tanan. Ang mga kaliwat ni Eleazar kag ni Itamar nagbulosbulos sa pagabutgabot.
718: Amo ini ang palaagisod sang baynte-kwatro ka grupo sang mga panimalay nga ginhatagan sang ila mga katungdanan paagi sa pagabutgabot: 1 Joiarib; 2 Jedaya; 3 Harim; 4 Seorim; 5 Malquias; 6 Mijamin; 7 Hakoz; 8 Abias; 9 Jesua; 10 Secania; 11 Eliasib; 12 Jaquim; 13 Hupa; 14 Jesebeab; 15 Bilga; 16 Imer; 17 Hezir; 18 Hapizez; 19 Petaya; 20 Hezequiel; 21 Jaquin; 22 Gamul; 23 Delaya; 24 Maazias.
19: Ini nga mga tawo ginlista suno sa ila mga katungdanan sa pagkadto sa Templo sa paghimo sang ila mga bulohaton nga ginhatag ni Aaron, nga ila ginhalinan sa pagtuman sa mga sugo sang Ginoo nga Dios sang Israel.
20: Amo ini ang iban nga mga pangulo sang mga panimalay nga kaliwat ni Levi
: Si Jehedias, isa ka kaliwat ni Amram paagi sa kay Subael;
21: Si Isias, isa ka kaliwat ni Rehabias;
22: Si Jahat, isa ka kaliwat ni Izar paagi kay Selomot;
23: Ang mga kaliwat ni Hebron suno sa ila edad halin sa kamagulangan amo sanday Jerias, Amarias, Jahaziel, kag Jecameam;
24: Si Samir, isa ka kaliwat ni Uziel paagi kay Mica;
25: kag si Zacarias, isa ka kaliwat ni Uziel paagi kay Isias, utod nga lalaki ni Mica;
26: Ang mga kaliwat ni Merari amo sanday Mali, Musi, kag Jaazias.
27: Si Jaazias may tatlo ka mga anak nga amo sanday Soham, Zacur, kag Ibri.
2829: Si Mali may duha ka mga anak nga amo sanday Eleazar kag Kis. Si Eleazar wala sing mga anak nga lalaki, pero si Kis may isa ka anak nga si Jerameel.
30: Si Musi may tatlo ka mga anak nga amo sanday Mali, Eder, kag Jerimot.
: Amo ini sila ang mga panimalay sang mga Levita.
31: Ang pangulo sang tagsa ka panimalay kag ang isa sang iya manghod nga lalaki naggabutgabot sa paghibalo sang ila mga bulohaton, subong sang ginhimo sang ila mga pariente, ang mga pari nga kaliwat ni Aaron. Sanday Haring David, Sadoc, Ahimelek, kag ang mga pangulo sang mga panimalay sang mga pari kag sang mga Levita amo ang mga saksi.