1: Ang Dios nagapangulo sang sinapol sa langit,
: sa pagtilipon sang mga dios nagahatag sia sang iya pamatbat
2: Mag-untat kamo sa paghukom sing indi matarong,
: kag mag-untat kamo sa pag-apin sa mga malaut!
3: Apini ang kinamatarong sang mga imol kag sang mga ilo,
: himua ang nagakaigo sa mga nawad-an kag sa mga makaluluoy.
4: Luwasa ang mga imol kag ang mga nawad-an,
: luwasa sila sa gahom sang malaut nga mga tawo!
5: Daw ano kakulang sa inyo sing ihibalo! Daw ano ka balingag!
: Nagakabuhi kamo sa kalautan,
: kag ang katarungan nadula sa kalibutan.
6: Nagsiling ako: Mga dios kamo,
: tanan kamo mga anak sang Labing Mataas.
7: Pero mapatay kamo kaangay sang mga tawo,
: ang inyo kabuhi matapos kaangay sang bisan sin-o nga prinsipe.
8: Palapit, O Dios, kag maggahom sa kalibutan,
: imo ang tanan nga mga kapungsoran.