1: Ang tatlo ka mga pamatan-on nga lalaki nga amo sanday Hananias, Misael kag Azarias nagsugod sa paglakat palibot sa nagadabdab nga kalayo samtang nagaambahan sila sa Dios kag nagadayaw sa Ginoo.
2: Dayon nagpundo si Azarias kag sa tunga sang kalayo nagpangamuyo sia sa mabaskog nga tingog
3: O Ginoo nga Dios sang amon mga katigulangan, nagadayaw kag nagahimaya kami sa imo, kabay nga tahuron ang imo ngalan sa walay katapusan.
4: Ginkabig mo kami suno sa nagakabagay sa amon. Matarong ikaw sa gihapon sa tanan nga imo ginbuhat sa amon, kag sa imo paghukom wala ikaw sing pinilian.
5: Nagakabagay ang imo ginbuhat sang ginlaglag mo ang Jerusalem, ang balaan nga siudad sang amon mga katigulangan. Angay sa amon yadto nga paghukom tungod sang amon mga sala.
6: Nagmalalison kami batok sa imo, nagtalikod kami sa imo kag salabton namon ang tagsa ka sala.
7: Wala namon gintuman ang mga butang nga imo ginsugo sa amon. Kon gintuman namon ang imo mga kasugoan, kuntani nagmainuswagon kami,
8: pero karon angay sa amon ang imo paghukom kag silot nga ginpadala sa amon.
9: Gintugyan mo kami sa kamot sang amon mabinatuon, maakigon kag malalison nga mga kaawaysa pinakalaut nga hari sa kalibutan.
10: Kag karon, nahuy-an kami tanan nga nagasimba sa imo kag nahuya gani kami sa paghambal.
11: Pero tungod na lamang sang imo kadungganan, indi pagsikwaya ang imo kasugtanan sa amon kag indi kami pagpabayai sing dayon.
12: Ihulog sa amon ang imo kaluoy. Dumdoma ang imo mga saad kay Abraham nga imo hinigugma, kay Isaac nga imo alagad, kag kay Jacob nga amay sang imo balaan nga mga tawo nga Israelinhon.
13: Ginsaad mo sa ila nga hatagan mo sila sing kaliwatan nga madamo kasubong sang mga bituon sa kalangitan ukon kasubong sang balas sa higad sang baybayon.
14: Pero sa karon, Ginoo, kami ang pinakadiutay nga pungsod, bisan sa diin kami, nagakabuhi kami sa kahuloy-an tungod sang amon mga sala.
15: Yari kami nga wala sing hari, wala sing mga propeta, ukon mga pangulo. Wala na sing Templo sa diin sarang kami makahalad sa imo sang sinunog nga mga dulot, mga halad, mga dulot kag insyenso. Wala na sing lugar sa diin sarang kami makadulot sa imo kag makakita sang imo kaluoy.
16: Pero sa tagipusoon nga mahinulsulon kag sa mapainuboson nga espiritu nagapalapit kami sa imo sa pagpakitluoy nga imo kami batunon kasubong sang daw nagadulot sa imo sang mga halad nga sinunog nga mga karnero nga lalaki, mga baka nga toro kag linibo nga matambok nga mga kordero.
17: Batuna ang amon paghinulsol subong tanda sang amon karon mga halad agod nga amon ikaw matuman sa bug-os namon nga mga tagipusoon. Ang mga nagasalig sa imo indi gid mapaslawan.
1819: Kag karon, sa bug-os namon nga mga tagipusoon, nagasaad kami sa pagtuman sa imo, sa pagsimba kag sa pagpangamuyo sa imo. Magmaayo ka sa amon kag kaluoyi kami kag indi na kami pagpakahuy-i.
20: O Ginoo, luwasa kami paagi sa bisan isa sang imo mga milagro, pasidunggi ang imo ngalan.
21: Pakahuy-i ang tanan nga nagahalit sa amon. Kuhaa ang ila kabakod kag gahom kag dugmokon ang ila kusog.
22: Ipakilala sa ila nga ikaw lamang ang Ginoo kag Dios nga nagagahom nga may awtoridad sa bug-os nga kalibutan.
23: Ang mga suloguon sang hari nga naghaboy sang tatlo ka mga pamatan-on sa hornohan nagpadayon sa pagpainit pa gid sang hornohan paagi sa pagbutang sang lana, alkitran, madali maduktan nga mga kahoy kag mga kagingking.
24: Ang dabdab nag-ibwal sa kataason nga setentay singko ka tapak
25: tubtob nga naglapta ini sa palibot kag nagsunog sa mga taga-Babilonia nga nagatindog malapit sa hornohan.
26: Pero ang anghel sang Ginoo nagpanaog sa kalayo sa diin nahamtang ang mga pamatan-on. Iya ginwahig ang mga dabdab
27: agod nga magluntad ang kabugnaw nga daw ang malamig nga dupoydupoy nagahuyop, kag ang kalayo wala makatandog sa paghalit sa tatlo ka mga pamatan-on.
28: Didto sa sulod sang hornohan, ang tatlo ka mga pamatan-on dulongan nga nag-amba liwat sang pagdayaw sa Dios sining masunod
29: Ginadayaw namon ikaw, O Ginoo, ang Dios sang amon mga katigulangan.
30: Kabay nga ang imo mahimayaon kag balaan nga ngalan
: tahuron kag pakamahalon sa walay katubtoban.
31: Kabay nga ang mga ambahanon pagakantahon para sa imo kahimayaan sa walay katapusan,
: kag ang imo balaan nga presensya pagadayawon sa sinang templo,
32: sa diin nagapungko ikaw sa langitnon nimo nga trono sa ibabaw sang mga kerubin
: kag nagatamod ikaw sa kalibutan sang mga patay.
: Kabay nga pagadayawon ikaw kag pagatahuron sa gihapon.
33: Kabay nga pagadayawon ikaw samtang nagapungko ikaw sa imo harianon nga trono.
: Kabay nga ang mga ambahanon pagakantahon sa imo kahimayaan sa walay katapusan.
34: Kabay nga dayawon ikaw sa arko sang mga langit.
: Kabay nga ang mga ambahanon pagakantahon sa imo kahimayaan sa walay katapusan.
35: Dayawa ang Ginoo, tanan nga mga tinuga,
: ambaha ang iya kadayawan kag tahura sia sa walay katapusan.
36: Dayawa ang Ginoo, mga kalangitan,
: ambaha ang iya kadayawan kag tahura sia sa walay katapusan.
37: Dayawa ang Ginoo, tanan kamo nga mga anghel sang Ginoo
: ambaha ang iya kadayawan kag tahura sia sa walay katapusan.
38: Dayawa ang Ginoo, mga tubig sa ibabaw sang kalangitan,
: ambaha ang iya kadayawan kag tahura sia sa walay katapusan.
39: Dayawa ang Ginoo, tanan nga langitnon nga mga gahom,
: ambaha ang iya kadayawan kag tahura sia sa walay katapusan.
40: Dayawa ang Ginoo, adlaw kag bulan,
: ambaha ang iya kadayawan kag tahura sia sa walay katapusan.
41: Dayawa ang Ginoo, mga kabituonan sa langit,
: ambaha ang iya kadayawan kag tahura sia sa walay katapusan.
42: Dayawa ang Ginoo, ulan kag tun-og,
: ambaha ang iya kadayawan kag tahura sia sa walay katapusan.
43: Dayawa ang Ginoo, mga hangin,
: ambaha ang iya kadayawan kag tahura sia sa walay katapusan.
44: Dayawa ang Ginoo, kalayo kag init,
: ambaha ang iya kadayawan kag tahura sia sa walay katapusan.
45: Dayawa ang Ginoo, makangililo nga lamig, kag makapalaso nga init,
: ambaha ang iya kadayawan kag tahura sia sa walay katapusan.
46: Dayawa ang Ginoo, mga tun-og kag yelo,
: ambaha ang iya kadayawan kag tahura sia sa walay katapusan.
47: Dayawa ang Ginoo, mga kagab-ihon kag kaadlawon,
: ambaha ang iya kadayawan kag tahura sia sa walay katapusan.
48: Dayawa ang Ginoo, kapawa kag kadulom,
: ambaha ang iya kadayawan kag tahura sia sa walay katapusan.
49: Dayawa ang Ginoo, yelo kag tugnaw,
: ambaha ang iya kadayawan kag tahura sia sa walay katapusan.
50: Dayawa ang Ginoo, nagtilig-a nga mga tun-og kag mga yelo,
: ambaha ang iya kadayawan kag tahura sia sa walay katapusan.
51: Dayawa ang Ginoo, mga kilat kag mga gal-om,
: ambaha ang iya kadayawan kag tahura sia sa walay katapusan.
52: Ang duta magdayaw sa Ginoo,
: ambaha ang iya kadayawan kag tahura sia sa walay katapusan.
53: Dayawa ang Ginoo, mga bukid kag mga bakulod,
: ambaha ang iya kadayawan kag tahura sia sa walay katapusan.
54: Dayawa ang Ginoo, tanan nga nagatubo,
: ambaha ang iya kadayawan kag tahura sia sa walay katapusan.
55: Dayawa ang Ginoo, mga linaw kag mga suba,
: ambaha ang iya kadayawan kag tahura sia sa walay katapusan.
56: Dayawa ang Ginoo, mga tuboran,
: ambaha ang iya kadayawan kag tahura sia sa walay katapusan.
57: Dayawa ang Ginoo, mga balyena kag tanan nga nagakabuhi sa dagat,
: ambaha ang iya kadayawan kag tahura sia sa walay katapusan.
58: Dayawa ang Ginoo, tanan nga mga kapispisan,
: ambaha ang iya kadayawan kag tahura sia sa walay katapusan.
59: Dayawa ang Ginoo, tanan nga mga kahayupan kag layaw nga mga kasapatan,
: ambaha ang iya kadayawan kag tahura sia sa walay katapusan.
60: Dayawa ang Ginoo, mga katawhan sa duta,
: ambaha ang iya kadayawan kag tahura sia sa walay katapusan.
61: Dayawa ang Ginoo mga taga-Israel,
: ambaha ang iya kadayawan kag tahura sia sa walay katapusan.
62: Dayawa ang Ginoo, mga pari sang Ginoo,
: ambaha ang iya kadayawan kag tahura sia sa walay katapusan.
63: Dayawa ang Ginoo, mga alagad sang Ginoo,
: ambaha ang iya kadayawan kag tahura sia sa walay katapusan.
64: Dayawa ang Ginoo, tanan nga matinuohon nga mga tawo
: ambaha ang iya kadayawan kag tahura sia sa walay katapusan.
65: Dayawa ang Ginoo, tanan nga mga balaan kag mapainuboson,
: ambaha ang iya kadayawan kag tahura sia sa walay katapusan.
66: Dayawa ang Ginoo, Hananias, Azarias kag Misael,
: ambaha ang iya kadayawan kag tahura sia sa walay katapusan.
: Ginluwas niya kami sa kalibutan sang mga patay
: kag ginluwas niya kami sa gahom sang kamatayon.
: Ginpagwa niya kami gikan sa nagadabadaba nga hornohan
: kag ginluwas niya kami sa kalayo.
67: Magpasalamat sa Ginoo, kay maayo sia
: kag ang iya kaluoy nagapadayon sa walay katapusan.
68: Dayawa ninyo sia, tanan nga nagasimba sa Ginoo,
: mag-amba sa pagdayaw sa Dios sang mga dios kag magpasalamat sa iya,
: kay ang iya kaluoy nagapadayon sa walay katapusan.