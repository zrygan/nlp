1: Malipayon yadtong mga tawo
: nga nagasikway sang laygay sang mga malaut,
: nga wala nagasunod sa ginahimo sang mga makasasala,
: ukon wala nagabuylog sa mga nagayaguta sa Dios.
2: Sa baylo, naluyag sila magtuman sang Kasugoan sang Ginoo ,
: kag nagatuon sila sini sa adlaw kag gab-i.
3: Kaangay sila sang mga kahoy nga nagatubo sa higad sang sapa,
: nga nagapamunga sa nagakaigo nga panahon,
: kag ang mga dahon sini wala nagakalaya.
: Magamadinalag-on sila sa tanan nila nga ginahimo.
4: Pero indi kaangay sini ang malaut nga mga tawo,
: kaangay sila sang labhang nga ginapalid sang hangin.
5: Gani ang mga makasasala pagakondenahon sang Dios,
: kag indi sila pag-isimpon sa mga tawo sang Dios.
6: Ang Ginoo nagatuytoy kag nagaapin sang matarong nga mga tawo,
: pero ang malaut nagapadulong sa ila kalaglagan.