1: Ibutang ang imo kwarta sa negosyo sa iban nga pungsod, kag sa pila ka adlaw makaganansya ikaw.
2: Ibutang ang imo kwarta sa nagakalainlain nga palatikangan kay indi ka makahibalo kon ano nga malain nga kapalaran ang magaabot sa imo sa sini nga kalibutan.
3: Kon ang mga gal-om madamol na, nagaulan sa duta. Bisan diin lang ang kahoy matumba, didto ini magapabilin.
4: Kon maghulat ka tubtob mag-ayo ang panahon kag indi gid mabaskog ang hangin, indi ka gid makatanom, kag wala ka gid sing may mapatubas.
5: Ang Dios naghimo sang tanan, kag subong nga indi ka makahangop kon paano ang pagsugod sang kabuhi sa tiyan sang nagabusong nga babayi, indi ka man makahangop sang ginahimo sang Dios.
6: Magtanom ka sa aga kag sa hapon man, kay indi ka gid makahibalo kon magatubo ini sing maayo, ukon diin sini sa ila ang mas maayo sing tubo.
7: Maayo nga magkasadya sa matahom nga kapawa sang adlaw.
8: Magpasalamat ka sa tagsa ka tuig sang imo pagkabuhi. Bisan daw ano kalawig sang imo pagkabuhi, dumdoma nga mas malawig pa gid ang kamatayon. Wala ka sing palaabuton nga may kapuslanan.
9: Mga pamatan-on, magkalipay kamo sa inyo pagkapamatan-on. Magkalipay kamo samtang pamatan-on pa kamo. Himua ninyo ang luyag ninyo himuon kag tumana ang handom sang inyo tagipusoon. Pero dumdoma ninyo nga ang Dios magahukom sa inyo sang bisan ano nga inyo ginahimo.
10: Indi kamo magpalibog ukon magkalisod sang bisan ano kay ang pagkapamatan-on umalagi lang.