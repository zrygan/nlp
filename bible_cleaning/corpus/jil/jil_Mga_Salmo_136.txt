1: Magpasalamat kamo sa Ginoo , tungod kay sia maayo,
: kay ang iya gugma nagapadayon sa gihapon.
2: Magpasalamat kamo sa Dios sang mga dios,
: kay ang iya gugma nagapadayon sa gihapon.
3: Magpasalamat kamo sa Ginoo sang mga ginoo,
: kay ang iya gugma nagapadayon sa gihapon.
4: Sia lamang ang nagahimo sang dalagku nga mga milagro,
: kay ang iya gugma nagapadayon sa gihapon.
5: Sa iya kaalam ginhimo niya ang mga langit,
: kay ang iya gugma nagapadayon sa gihapon.
6: Ginpahamtang niya ang duta sa ibabaw sang madalom nga tubig,
: kay ang iya gugma nagapadayon sa gihapon.
7: Ginhimo niya ang adlaw kag ang bulan,
: kay ang iya gugma nagapadayon sa gihapon;
8: ang adlaw sa paggahom sa kaadlawon,
: kay ang iya gugma nagapadayon sa gihapon;
9: ang bulan kag ang mga bituon sa paggahom sa kagab-ihon,
: kay ang iya gugma nagapadayon sa gihapon.
10: Ginpamatay niya ang panganay nga mga lalaki sang mga Ehiptohanon,
: kay ang iya gugma nagapadayon sa gihapon.
11: Gin-ubayan niya ang mga Israelinhon pa gwa sa Ehipto,
: kay ang iya gugma nagapadayon sa gihapon.
12: Gin-ubayan niya sila sang iya makusog nga kamot kag gamhanan nga butkon,
: kay ang iya gugma nagapadayon sa gihapon.
13: Ginpahawa niya ang Mapula nga Dagat,
: kay ang iya gugma nagapadayon sa gihapon.
14: Gin-ubayan niya ang iya mga tawo sa pagtabok sini,
: kay ang iya gugma nagapadayon sa gihapon.
15: Pero ginlumos niya ang hari sang Ehipto kag ang iya mga hangaway,
: kay ang iya gugma nagapadayon sa gihapon.
16: Gin-ubayan niya ang iya mga tawo sa desierto,
: kay ang iya gugma nagapadayon sa gihapon.
17: Ginpamatay niya ang gamhanan nga mga hari,
: kay ang iya gugma nagapadayon sa gihapon;
18: ginpamatay niya ang bantog nga mga hari,
: kay ang iya gugma nagapadayon sa gihapon;
19: si Sihon nga hari sang mga Amornon,
: kay ang iya gugma nagapadayon sa gihapon;
20: kag si Og nga hari sang Basan,
: kay ang iya gugma nagapadayon sa gihapon.
21: Ginpanghatag niya ang ila mga duta sa iya mga tawo,
: kay ang iya gugma nagapadayon sa gihapon.
22: Ginpanghatag niya ang ila mga duta sa Israel nga iya alagad,
: kay ang iya gugma nagapadayon sa gihapon.
23: Wala sia magkalipat sa aton sang nalutos kita,
: kay ang iya gugma nagapadayon sa gihapon.
24: Ginhilway niya kita sa aton mga kaaway,
: kay ang iya gugma nagapadayon sa gihapon.
25: Nagahatag sia sing pagkaon sa tanan nga mga tawo kag mga sapat,
: kay ang iya gugma nagapadayon sa gihapon.
26: Magpasalamat sa Dios sang langit,
: kay ang iya gugma nagapadayon sa gihapon.