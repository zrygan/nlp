1: Nagapanawag ako sa Ginoo agod iya ako buligan,
: nagpakitluoy ako sa iya.
2: Ginadala ko sa iya ang tanan ko nga mga reklamo,
: ginasugiran ko sia sang tanan ko nga mga kahul-anan.
3: Sang daw wala na ako sing sarang mahimo,
: nakahibalo sia sang dapat ko himuon.
: Sa dalan nga akon ginaagyan
: ang akon mga kaaway nagbutang sing tago nga siod para sa akon.
4: Nagtan-aw ako sa akon tupad
: kag wala gid sing isa nga makabulig sa akon,
: wala sing may makaapin sa akon,
: wala sing may nagakabalaka sa akon.
5: O Ginoo , nagapanawag ako sa imo agod imo ako buligan;
: ikaw, O Ginoo , ang akon mangangapin,
: ikaw gid lang ang ginahandom ko sa sini nga kabuhi.
6: Pamatii man ang akon pagpangayo sing bulig,
: kay daw malumos ako sa kalisod.
: Luwasa ako sa akon mga kaaway,
: tuman sila kakusog para sa akon.
7: Hilwaya ako sa akon palaligban,
: dayon sa pagtilipon sang imo mga tawo magadayaw ako sa imo,
: tungod sang imo kaayo sa akon.