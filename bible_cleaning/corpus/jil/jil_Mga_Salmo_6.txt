1: O Ginoo , indi ka magkaakig sa akon kag indi ako pagsawaya!
: Indi man ako pagsiluti sa imo kaakig!
2: Kaluoyi ako, O Ginoo , kay nalapyo gid ako!
: Hatagi ako sing kusog, kay maluya na gid ako,
3: ang akon bug-os nga kaugalingon natublag gid.
: San-o pa bala nimo ako buligan, O Ginoo ?
4: Palapit ka, O Ginoo , kag luwasa ako,
: sa imo kaluoy luwasa ako sa kamatayon.
5: Sa kalibutan sang mga patay wala ka ginadumdom,
: didto wala sing may makadayaw sa imo.
6: Ginlapyo ako sa pagpangalisod,
: kada gab-i humog ang akon higdaan sa paghilibion,
: ang akon ulonan basa sang akon mga luha.
7: Nagapalangharok ang akon mga mata sa paghilibion,
: kag halos ako makakita,
: ini tanan kahimuan sang akon mga kaaway.
8: Palayo kamo sa akon, mga manughimo sang malaut!
: Ang Ginoo nakabati sang akon paghibi.
9: Ginapamatian niya ang akon pagpangayo sing bulig,
: kag ginasabat niya ang akon pangamuyo.
10: Matilawan sang akon mga kaaway ang kapait sang kapierdihan,
: sa tama nga pagsalangisag pagatabugon sila sang Dios.