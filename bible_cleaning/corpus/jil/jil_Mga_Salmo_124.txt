1: Ano na lang abi kon ang Ginoo wala magdampig sa aton?
: Magsabat ka, O Israel!
2: Kon ang Ginoo wala magdampig sa aton,
: sang pagsalakay sa aton sang aton mga kaaway,
3: kuntani ila kita ginlamon nga buhi,
: sa ila nagabalingaso nga kaakig batok sa aton,
4: dayon kuntani gindala nila kita palayo subong sang baha,
: ginlapawan nila kita kuntani subong sang tubig,
5: ang nagasagana nga baha naglumos na kuntani sa aton.
6: Magpasalamat kita sa Ginoo ,
: nga wala magtugot nga laglagon kita sang aton mga kaaway.
7: Nakapalagyo kita kaangay sang isa ka pispis sa manugsiod,
: ang siod nabugto, kag nahilway kita!
8: Ang aton bulig nagahalin sa Ginoo ,
: nga naghimo sang langit kag duta.