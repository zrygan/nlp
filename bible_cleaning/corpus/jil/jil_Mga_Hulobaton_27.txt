1: Indi ka magpabugal sang buas kay indi ka makahibalo sang matabo halin karon tubtob sa masunod nga mga inadlaw.
2: Iban lang ang padayawa sa imobisan ang mga dumoluong, kag indi ikaw ang magdayaw sang imo kaugalingon.
3: Ang kabug-at sang bato kag balas tama ka diutay kon ipaanggid sa kagamo nga madala sang kabuangan.
4: Ang kaakig mapintas kag makalaglag, pero diutay ini kon ipaanggid sa kaimon.
5: Mas maayo pa ang hayag nga pagsaway sang sa maghunahuna sia nga wala ka nagakabalaka sa iya.
6: Ang isa ka abyan may maayo nga tinutuyo bisan pa kon ginasakit niya ang imo buot. Pero mag-andam ka kon ang imo kaaway mag-uloagbay sa imo!
7: Kon ang tawo busog, indi sia magkaon bisan sang dugos, pero kon gutom sia, bisan ang mapait nga pagkaon manamit.
8: Ang tawo nga malayo sa iya balay kaangay sang pispis nga malayo sa iya pugad.
9: Ang agwa kag ang mahamot nga mga pamanyos nagalipay sa imo, pero ang suod nga pag-abyanay mas maayo pa gid.
10: Indi pagkalimti ang imo mga abyan, ukon ang mga abyan sang imo amay. Kon yara ka sa kabudlayan, indi ka magpangayo sing bulig sa imo pariente kay ang malapit mo nga kaingod makabulig sa imo sang sa imo pariente nga didto sa malayo.
11: Anak, magmaalam ka, agod manginmalipayon ako, kag may isabat ako sa tanan nga nagahikay sa akon.
12: Ang maalam nga tawo makakita sang magaabot nga kagamo kag ginalikawan niya ini, pero ang buangbuang nga tawo magapadayon kag sa ulihi magahinulsol sia.
13: Ang bisan sin-o nga tama ka buangbuang nga magtindog sang utang sang dumoluong dapat niya ipiyansa ang iya pagkabutang agod masiguro ang pagbayad.
14: Ang nagapukaw sang iya abyan kon aga pa gid sa mabaskog nga tingog daw pareho lang nga nagapakamalaut sa iya.
15: Ang palareklamo nga asawa kaangay sang ulan nga wala nagauntat.
16: Ano ang pagpahipos mo sa iya? Nakatilaw ka bala sa pagpauntat sang hangin, ukon makatapnay ka sang lana nga indi mausik?
17: Ang mga tawo nagatuon sa iban nga tawo, subong nga ang salsalon nagapatalom sang salsalon.
18: Tatapa ang kahoy nga higera kag may mga higos ka nga kaunon. Ang ulipon nga nagatatap sang iya amo pagapasidunggan.
19: Kon magtan-aw ka sa tubig makita mo ang imo guya, kag kon magtan-aw ka sa imo tagipusoon makita mo ang imo kaugalingon.
20: Ang handom sang tawo kaangay sang kalibutan sang mga pataymay lugar pa para sa madamo.
21: Ang kalayo nagatilaw sang bulawan kag pilak, subong man ang tawo ginatilawan kon ginadayaw sia.
22: Bisan anhon mo ka hanot ang buangbuang, buangbuang man sia gihapon.
23: Bantayi sing maayo ang imo mga karnero kag mga baka,
24: tungod kay ang manggad wala nagapadayon, kag bisan pa ang mga pungsod.
25: Garaba ang kumpay, kag samtang nagatubo ini liwat, makagarab ka sing mga hilamon sa kabakuloran.
26: Makahimo ka sing mga bayu gikan sa bulbol sang imo mga karnero, kag makabakal ka sing duta gikan sa kwarta nga imo makuha sa imo pagbaligya sang imo mga kanding.
27: Ang nabilin mo nga mga kanding magahatag sing gatas sa imo kag sa imo panimalay, kag sa imo man mga suloguon nga babayi.