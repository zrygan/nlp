1: Ang tanan nga mga tawo sang Israel ginlista suno sa ila mga panimalay, kag nasulat ini sa Libro sang mga Hari sang Israel .
: Ang mga tawo sang Juda gintapok sa Babilonia subong silot sang ila mga sala.
2: Ang nahauna nga mga nakabalik sa ila pagkabutang sa mga siudad nagalakip sang mga pari, mga Levita, mga tawo nga nagaobra sa Templo kag mga pumoluyo sang Israel.
3: Ang mga tawo halin sa mga tribo nanday Juda, Benjamin, Efraim, kag Manases nag-estar sa Jerusalem.
46: Ang 690 ka mga panimalay sang tribo ni Juda nag-estar sa Jerusalem.
: Ang pangulo sang mga kaliwat sang anak ni Juda nga si Perez amo si Utai nga anak ni Amihud kag apo ni Omri. Ang iban niya nga mga katigulangan nagalakip kanday Imri kag Bani.
: Ang pangulo sang mga kaliwat sang anak ni Juda nga si Sela amo si Asaya, nga amo ang pangulo sang iya panimalay.
: Ang pangulo sang mga kaliwat sang anak ni Juda nga si Zera amo si Jeuel.
78: Ang masunod nga mga katapo sang tribo ni Benjamin nag-estar sa Jerusalem
: si Sallu, anak ni Mesullam, nga anak ni Hodabias, ang anak ni Hasenua
: si Ibnias, anak ni Jeroham
: si Ela, anak ni Uzi kag apo ni Micri
: si Mesullam, anak ni Sepatias, nga anak ni Reuel, ang anak ni Ibnias.
9: May 956 ka mga panimalay sa sini nga tribo nga nagaestar didto. Ang tanan nga mga lalaki nga ginhingalanan, mga pangulo sang mga panimalay.
1012: Ang masunod nga mga pari nag-estar sa Jerusalem
: Jedaya, Joiarib, kag Jaquin
: si Azarias nga anak ni Helkias ang mataas nga pangulo sa Templo. Ang iya mga katigulangan nagalakip kanday Mesullam, Sadoc, Meraiot, kag Ahitub
: si Adaya anak ni Jeroham, kag ang iya mga katigulangan nagalakip kanday Pasur kag Malquias
: si Masai anak ni Adiel, kag ang iya mga katigulangan nagalakip kanday Jazera, Mesullam, Mesilemit, kag Imer.
13: Ang bug-os nga kadamuon sang mga pari nga mga pangulo sang mga panimalay 1,760. Mga sampaton sila sa tanan nga obra sa Templo.
1416: Ang masunod nga mga Levita nag-estar sa Jerusalem
: Semaya nga anak ni Hasub, kag ang iya mga katigulangan nagalakip kanday Azrikam kag Hasabias, sang kabarangayan ni Merari
: Bacbacar, Heres, kag Galal
: Matania nga anak ni Mica, kag ang iya mga katigulangan nagalakip kanday Zicri kag Asaf
: Abdias nga anak ni Semaya, kag ang iya mga katigulangan nagalakip kanday Galal kag Jeduton
: Berequias, anak ni Asa kag apo ni Elkana. Nag-estar sia sa banwa sang Netofa.
17: Ang masunod nga mga gwardya sang Templo nag-estar sa Jerusalem: Sallum, Akub, Talmon, kag Ahiman. Si Sallum amo ang ila pangulo.
18: Tubtob sa sadtong panahon ang mga katapo sang ila kabarangayan ginpahamtang sa nasidlangan nga alagyan pakadto sa Pwerta sang Hari. Sang una didto sila nagabantay sa mga alagyan pakadto sa mga kampo sang mga Levita.
19: Si Sallum, anak ni Kore kag apo ni Abiasaf, upod sa kasubong niya nga mga katapo sang kabarangayan ni Core, amo ang nagabantay sa alagyan pakadto sa kampo sang Ginoo , subong sang ginhimo sang ila mga katigulangan sang sila ang nagabantay sang Tolda sang presensya sang Ginoo .
20: Si Fineas nga anak ni Eleazar amo ang nagdumala anay sa ila. Ang Ginoo kaupod niya!
21: Si Zacarias nga anak ni Meselemias gwardya man sa alagyan pakadto sa Tolda sang presensya sang Ginoo .
22: Tanan sila, 212 ka mga lalaki ang ginpili subong mga gwardya para sa mga alagyan kag mga pwerta. Ginlista sila suno sa mga kabarangayan nga ila gin-estaran. Si Haring David kag si Samuel nga propeta amo ang naghatag sa ila mga katigulangan sini nga mga katungdanan.
23: Sila kag ang ila mga kaliwat nagpadayon sa pagbantay sang mga pwerta sang Templo.
24: May pwerta nga nagaatubang sa sidlangan, sa nakatundan, sa aminhan, kag sa bagatnan, kag ang kada pwerta may pangulo nga gwardya.
25: Ini nga mga gwardya ginabuligan sang ila mga pariente nga nagaestar sa kabarangayan, kag nagabulosbulos sa pagbantay sa sulod sang pito ka adlaw ang kada-isa.
26: Ang apat ka pangulo nga mga gwardya, mga Levita, kag sila ang may mataas nga katungdanan. Sila man ang gintugyanan sang mga kwarto sa Templo kag sang mga pagkabutang nga natago didto.
27: Nag-estar sila malapit sa Templo, kag katungdanan nila ang pagbantay sini kag ang pag-abri sang mga pwerta kada aga.
28: Ang iban nga mga Levita gintugyanan sang mga galamiton nga ginagamit sa pagsimba. Ginaisip nila ini kon pagwaon, kag ginaisip nila ini liwat sa tapos nga magamit ini.
29: Ang iban gintugyanan sang balaan nga mga gamit, kag sang harina, bino, lana sang olivo, insyenso, kag mga pahamot.
30: Pero ang katungdanan sa pagsimbog sing mga pahamot iya sang mga pari.
31: Ang isa ka Levita nga ginhingalanan kay Matitias, ang kamagulangan nga anak ni Sallum, sa kabarangayan ni Core, amo ang gintugyanan sa paghimo sang mga halad nga naluto sa horno.
32: Ang mga katapo sang kabarangayan ni Kohat amo ang gintugyanan sa paghimo sang balaan nga tinapay para sa Templo sa tagsa ka Adlaw nga Inugpahuway.
33: Ang iban nga mga panimalay sang mga Levita amo ang gintugyanan sang musika sa Templo. Ang mga pangulo sini nga mga panimalay nag-estar sa iban nga mga balay sa Templo, kag wala na sila sing iban pa nga obra, tungod kay handa sila sa ila katungdanan sa adlaw kag gab-i.
34: Ang mga lalaki nga ginhingadlan na, mga pangulo sang mga panimalay sang mga Levita, suno sa mga katigulangan nga ila ginhalinan. Sila amo ang mga pangulo nga nag-estar sa Jerusalem.
35: Si Jeiel nagpasad sang siudad sang Gabaon kag nag-estar didto. Ang iya asawa amo si Maaca,
36: kag ang iya kamagulangan nga anak amo si Abdon. Ang iban niya nga mga anak amo sanday Zur, Kis, Baal, Ner, Nadab,
37: Gedor, Ahio, Zacarias, kag Miclot,
38: ang amay ni Simeam. Ang ila mga kaliwat nag-estar sa Jerusalem malapit sa iban nga mga panimalay sang ila kabarangayan.
39: Si Ner amo ang amay ni Kis, kag si Kis amo ang amay ni Saul. Si Saul may apat ka mga anak nga amo sanday Jonatan, Malkisua, Abinadab, kag Esbaal.
40: Si Jonatan amo ang amay ni Meribaal, kag si Meribaal amo ang amay ni Mica.
41: Si Mica may apat ka mga anak nga amo sanday Piton, Melec, Tarea, kag Acaz.
42: Si Acaz amo ang amay ni Jara, kag si Jara may tatlo ka mga anak nga amo sanday Alemet, Azmavet, kag Zimri. Si Zimri amo ang amay ni Moza,
43: kag si Moza amay ni Binea, si Binea amay ni Refaya, si Refaya amay ni Elasa, kag si Elasa amay ni Azel.
44: Si Azel may anom ka mga anak nga amo sanday Azrikam, Bokeru, Ismael, Searias, Obadias, kag Hanan.