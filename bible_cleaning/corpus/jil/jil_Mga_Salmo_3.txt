1: O Ginoo , madamo gid ang akon mga kaaway,
: madamo gid ang nagakontra sa akon!
2: Ginalibak nila ako kag nagasiling,
: Ang Dios indi magbulig sa iya!
3: Pero ikaw, O Ginoo , ang akon taming sa gihapon gikan sa katalagman,
: ginahatagan mo ako sang kadalag-an
: kag ginapabalik mo ang akon kaisog.
4: Nagapangayo ako sing bulig sa Ginoo ,
: kag gikan sa iya balaan nga bukid ginasabat niya ako.
5: Nagahigda ako kag nagatulog,
: kag nagamata ako nga wala maano, kay ang Ginoo nagaapin sa akon.
6: Wala ako mahadlok sa linibo nga mga kaaway
: nga nagalibot sa akon.
7: Palapit ka, O Ginoo ! Luwasa ako, O Dios ko!
: Ginasilutan mo ang tanan ko nga mga kaaway,
: kag ginakuha mo ang ila gahom agod indi sila makahalit sa akon.
8: Ang kaluwasan nagagikan sa Ginoo ,
: kabay pa nga bendisyunan niya ang iya mga tawo!