1: Sa isa naman ka palanan-awon nakita ko ang isa ka tawo nga may lubid nga inugtakos sa iya kamot.
2: Nagpamangkot ako, Diin ka makadto?
: Nagsabat sia, Takson ko ang Jerusalem agod mahibal-an ko kon daw ano ini kalaba kag kasangkad.
3: Dayon nakita ko nga ang anghel nga nagpakighambal sa akon naglakat, kag ang isa pa gid ka anghel nagsugata sa iya.
4: Ang nahauna nagsiling sa ikaduha, Dalagan ka kag singgana inang pamatan-on nga lalaki nga may lubid nga inugtakos nga magadamo ang mga tawo kag mga kabakahan sa Jerusalem nga indi na sila makaigo sa sulod sang pader.
5: Ang Ginoo nagsaad nga sia mismo ang manginpader nga kalayo sa palibot sang siudad sa pag-apin sini, kag magaestar sia didto sa bug-os niya nga himaya.
67: Ang Ginoo nagsiling sa iya mga tawo, Ginpaalaplaag ko kamo sa bug-os nga kalibutan. Pero karon, kamo nga mga bihag, magpalagyo halin sa Babilonia kag magbalik sa Jerusalem.
8: Ang bisan sin-o nga nagasakit sa inyo nagasakit sang akon pinalangga.
: Gani ang Ginoo sang mga hangaway nagpadala sini nga mensahe sa mga kapungsoran nga nag-agaw sang mga pakabutang sang iya mga tawo
9: Ang Ginoo mismo magapakig-away batok sa inyo, kag ang mga tawo nga inyo sang una mga suloguon magaagaw sang inyo mga pagkabutang.
: Kon matabo ini, ang tagsatagsa magakilala nga ang Ginoo sang mga hangaway nagpadala sa akon.
10: Ang Ginoo nagsiling, Magkanta sa kalipay, mga tawo sang Jerusalem! Magaabot ako kag magaestar upod sa inyo!
11: Sa sadto nga tion madamo nga mga kapungsoran ang magadangop sa Ginoo kag mangin-iya mga tawo. Magaestar sia upod sa inyo, kag makilala ninyo nga ginpadala niya ako sa inyo.
12: Sa liwat ang Juda manginpinasahi nga pagkabutang sang Ginoo sa balaan nga duta, kag ang Jerusalem manginsiudad nga iya ginahigugma labaw sa tanan.
13: Ang tagsatagsa maghipos sa atubang sang Ginoo , magaabot sia gikan sa iya balaan nga balay.