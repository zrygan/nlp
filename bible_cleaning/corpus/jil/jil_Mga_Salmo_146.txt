1: Dayawa ang Ginoo !
: Dayawa ang Ginoo , O kalag ko!
2: Dayawon ko sia samtang nagakabuhi pa ako,
: magakanta ako sa akon Dios sa bug-os ko nga kabuhi.
3: Indi kamo magsalig sa tawhanon nga mga pangulo,
: wala sang tawo nga makaluwas sa inyo.
4: Kon mapatay sila nagabalik sila sa yab-ok,
: sa sadto nga adlaw ang tanan nila nga mga plano magauntat.
5: Malipayon ang tawo nga ginabuligan sang Dios ni Jacob,
: kag nagasalig sia sa Ginoo nga iya Dios,
6: nga nagtuga sang langit, duta, kag dagat,
: kag sang tanan nga yara sa sini.
: Ginatuman gid niya sa gihapon ang iya mga saad,
7: nagahukom sia pabor sa mga ginapigos,
: kag nagahatag sia sing kalan-on sa mga ginagutom.
: Ang Ginoo nagahilway sang mga binilanggo
8: kag nagaayo sang mga bulag.
: Ginabayaw niya ang mga nadulaan sang paglaom,
: ginahigugma niya ang iya matarong nga mga tawo.
9: Ginaapinan niya ang mga dumoluong nga nagaestar sa aton duta,
: ginabuligan niya ang mga balo nga babayi kag mga ilo,
: pero ginalaglag niya ang mga malaut.
10: Ang Ginoo magahari sa walay katubtoban!
: Ang imo Dios, O Sion, magagahom sa tanan nga panahon!
: Dayawa ninyo ang Ginoo !