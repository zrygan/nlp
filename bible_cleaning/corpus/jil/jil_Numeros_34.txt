1: Ang Ginoo naghatag kay Moises
2: sang masunod nga mga sugo para sa mga tawo sang Israel: Kon magsulod kamo sa duta sang Canaan, ang duta nga akon ginahatag sa inyo, amo ini ang mga dulonan sa inyo mga kadutaan.
3: Ang dulonan sa nabagatnan magagikan sa desierto sang Zin sa ubay sang dulonan sang Edom. Magasugod ini sa sidlangan nga bahin sang nabagatnan nga punta sang Patay nga Dagat.
4: Dayon magaliko ini pa bagatnan padulong sa Taklaran sang Akrabim, kag magapadayon nga nagaagi sa Zin, tubtob sa Kades Barnea sa nabagatnan. Dayon magaliko ini pakadto sa aminhan-nakatundan pakadto sa Hazar-addar kag tubtob sa Azmon,
5: sa diin magaliko ini pakadto sa sapa sa dulonan sang Ehipto, kag ang katapusan sini amo ang Mediteraneo.
6: Ang dulonan sa nakatundan amo ang Dagat sang Mediteraneo.
7: Ang dulonan sa aminhan nagagikan sa Mediteraneo pakadto sa Bukid sang Hor,
8: kag halin didto padulong sa Taklaran sang Hamat. Magapadayon ini pakadto sa Zedad,
9: kag pakadto sa Zifron, kag ang katapusan amo ang Hazar-enan.
10: Ang dulonan sa sidlangan magagikan sa Hazar-enan pakadto sa Sepam.
11: Dayon magapadulong ini sa bagatnan pakadto sa Harbel, sa sidlangan sang Ayin, kag padulong sa mga kabakuloran sa sidlangan nga baybayon sang Linaw sang Galilea,
12: dayon pakadto sa bagatnan sa ubay sang Suba sang Jordan pakadto sa Patay nga Dagat.
: Amo ini ang apat ka mga dulonan sang inyo duta.
13: Si Moises naghambal sa mga Israelinhon, Amo ini ang duta nga inyo pagabatunon paagi sa pagabutgabot, ang duta nga igahatag sang Ginoo sa siyam kag tunga ka mga tribo.
14: Ang mga tribo ni Ruben kag ni Gad, kag ang nasidlangan nga katunga sang Manases nakabaton na sang ila pagkabutang nga ginpamartida suno sa ila mga panimalay,
15: sa nasidlangan nga bahin sang Jordan nga nagaatubang sa Jerico.
16: Ang Ginoo nagsiling kay Moises,
17: Si Eleazar nga pari kag si Josue nga anak ni Nun magapamartida sang duta para sa mga tawo.
18: Kag halin sa tagsa ka tribo magkuha ka man sing isa ka pangulo nga magabulig sa ila sa pagpamartida sini.
1928: Amo ini ang mga lalaki nga ginpili sang Ginoo
: Juda
: Caleb, anak ni Jefone
: Simeon
: Semuel, anak ni Amiud
: Benjamin
: Elidad, anak ni Kislon
: Dan
: Buqui, anak ni Jogli
: Manases
: Haniel, anak ni Efod
: Efraim
: Kemuel, anak ni Siftan
: Zabulon
: Elisafan, anak ni Parnac
: Isacar
: Paltiel, anak ni Azan
: Aser
: Ahihud, anak ni Selomi
: Neftali
: Pedahel, anak ni Amiud
29: Amo ini ang mga lalaki nga ginpili sang Ginoo sa pagparti sang duta para sa mga tawo sang Israel sa duta sang Canaan.