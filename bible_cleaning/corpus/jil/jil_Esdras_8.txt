1: Amo ini ang lista sang mga pangulo sang mga kabarangayan nga ginbihag sa Babilonia kag nagbalik sa Jerusalem upod kay Esdras sang si Artajerjes amo ang hari
214: Si Gersom, sa barangay ni Fineas
: Si Daniel, sa barangay ni Itamar
: Si Hatus nga anak ni Secanias sa barangay ni David
: Si Zacarias sa barangay ni Paros, upod sa 150 ka mga lalaki sa iya barangay nga yara sa mga lista sang ila panimalay
: Si Elioenai nga anak ni Zeraias, sa barangay ni Pahat-moab, upod sa 200 ka mga lalaki.
: Si Secanias nga anak ni Jahaziel sa barangay ni Zatu upod sa 300 ka mga lalaki
: Si Ebed nga anak ni Jonatan sa barangay ni Adin upod sa singkwenta ka mga lalaki
: Si Jesaya nga anak ni Atalias sa barangay ni Elam upod sa setenta ka mga lalaki
: Si Zebadias nga anak ni Micael sa barangay ni Sepatias upod sa otsenta ka mga lalaki
: Si Obadias nga anak ni Jehiel sa barangay ni Joab upod sa 218 ka mga lalaki
: Si Selomit nga anak ni Josifias sa barangay ni Bani upod sa 160 ka mga lalaki
: Si Zacarias nga anak ni Bebai sa barangay ni Bebai upod sa baynte otso ka mga lalaki
: Si Johanan nga anak ni Hakatan sa barangay ni Azgad upod sa 110 ka mga lalaki
: Si Elifelet, si Jevel, kag si Semaya sa barangay ni Adonikam upod sa sesenta ka mga lalaki nga naulihi magbalik
: Si Utai kag si Zacur sa barangay ni Bigvai upod sa setenta ka mga lalaki
15: Gintipon ko ang bug-os nga grupo sa tupad sang suba nga nagapakadto sa banwa sang Ahava, kag nagpatindog kami didto sing kampo sa sulod sang tatlo ka adlaw. Nakita ko nga may mga pari sa grupo, pero wala sing mga Levita.
16: Ginpatawag ko ang siyam ka mga pangulo nga amo sanday Eliezer, Ariel, Semaya, Elnatan, Jarib, Elnatan, Natan, Zacarias kag Mesullam, kag ang duha ka mga manunodlo nga si Joiarib kag si Elnatan.
17: Ginpadala ko sila kay Iddo nga pangulo sang katilingban sa Casifia, sa pagsiling sa iya kag sa iya mga kabulig, ang mga manug-obra sa Templo, sa pagpadala sa amon sang mga tawo nga magaalagad sa Dios sa Templo.
18: Paagi sa kaayo sang Dios ginpadala nila sa amon si Serebias nga may ikasarang, isa ka Levita gikan sa barangay ni Mali, upod sa desi-otso niya ka mga anak kag mga utod nga lalaki.
19: Ginpadala man nila si Hasabias kag si Isaya gikan sa barangay ni Merari upod sa baynte nila ka mga pariente.
20: Wala labot sini, may 220 ka mga manug-obra sa Templo, nga ang ila mga katigulangan gintugyanan ni Haring David kag sang iya mga opisyales sa pagbulig sa mga Levita. Ginlista sila tanan sa ila mga ngalan.
21: Didto sa tupad sang Sapa sang Ahava nagsugo ako nga tanan kami magpuasa kag magpaubos sang amon kaugalingon sa atubang sang amon Dios kag sa pagpangayo sa iya sa pagtuytoy sa amon pagpanglakaton kag sa pagtipig sa amon kag sa amon mga kabataan kag sang tanan namon nga mga pagkabutang.
22: Nahuya ako sa pagpangayo sa hari sang mga soldado nga magabantay sa amon gikan sa amon mga kaaway sa amon pagpanglakaton, tungod kay nagsiling ako sa iya nga ang amon Dios nagabendisyon sang tagsatagsa nga nagasalig sa iya, pero wala sia malipay kag ginasilutan niya ang bisan sin-o nga magtalikod sa iya.
23: Gani nagpuasa kami kag nagpangamuyo sa Dios sa pagbantay sa amon, kag ginsabat niya ang amon mga pangamuyo.
24: Gikan sa pangulo nga mga pari ginpili ko si Serebias, si Hasabias kag ang napulo pa sang ila mga pariente.
25: Dayon gintimbang ko ang pilak, ang bulawan, kag ang mga gamit para sa Templo nga ginhatag sang hari, sang iya mga manuglaygay kag mga opisyales, kag sang mga tawo sang Israel, kag ginhatag ko ini sa mga pari.
2627: Amo ini ang akon ginhatag sa ila
: pilak  25 ka tonelada
: ka mga gamit nga pilak  150 ka libra
: bulawan  7,500 ka libra
: ka mga yahong nga bulawan  270 ka onsa
: ka mga yahong nga bronsi nga ginpahining nga pareho ang bili sa mga yahong nga bulawan
28: Nagsiling ako sa ila, Balaan kamo sa Ginoo , ang Dios sang inyo mga katigulangan, kag subong man ang tanan nga mga gamit nga pilak kag bulawan nga gindala sa iya subong mga halad nga kinabubot-on.
29: Bantayi ini sing maayo tubtob nga makalambot kamo sa Templo. Didto sa mga kwarto sang mga pari, timbanga ini tanan kag itugyan sa mga pangulo nga mga pari kag mga Levita, kag sa mga pangulo sang mga tawo sang Israel sa Jerusalem.
30: Gani ang mga pari kag ang mga Levita nagbaton sang pilak, bulawan, kag sang mga gamit nga dalhon nila sa Templo sa Jerusalem.
31: Sang ika-12 nga adlaw sang nahauna nga bulan naghalin kami sa Sapa sang Ahava sa pagkadto sa Jerusalem. Ang Dios namon nag-upod sa amon kag nagbantay sa amon gikan sa mga pagsalakay ukon sa mga pagbangga sang amon mga kaaway sa amon mga dalanon.
32: Sang pag-abot namon sa Jerusalem, nagpahuway kami sa sulod sing tatlo ka adlaw.
33: Dayon sa ikap-at nga adlaw nagkadto kami sa Templo, ginpatimbang ang pilak, ang bulawan, kag ang mga gamit, kag gintugyan ini kay Meremot nga pari, anak ni Urias. Upod sa iya amo si Eleazar nga anak ni Fineas kag duha ka mga Levita nga amo sanday Jozabad nga anak ni Jesua kag Noadias nga anak ni Binui.
34: Ang tanan gin-isip kag gintimbang, kag ang bug-os nga lista ginhimo sa amo nga tion.
35: Dayon ang tanan nga nagbalik halin sa pagkabihag nagdala sing mga dulot nga pagasunogon subong mga halad sa Dios sang Israel. Naghalad sila sang dose ka mga baka nga toro para sa bug-os nga Israel, nobentay sais ka mga karnero nga lalaki, setentay siete ka mga kordero; naghalad man sila sing dose ka mga kanding sa pagtinlo sa ila gikan sa sala. Ini tanan nga mga sapat ginsunog subong mga halad sa Ginoo .
36: Ginkuha man nila ang mga papeles nga ginhatag sa ila sang hari kag ginhatag ini sa mga gobernador kag mga opisyales sang Probinsya sang Nakatundan-sang-Eufrates, kag sila nagbulig sa mga tawo kag sa mga hilikuton sa Templo.