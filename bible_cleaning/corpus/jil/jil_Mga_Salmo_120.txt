1: Sang yara ako sa kahul-anan, nagpanawag ako sa Ginoo ,
: kag ginsabat niya ako.
2: Luwasa ako, O Ginoo ,
: sa mga butigon kag mga dayaon!
3: Kamo nga mga butigon, ano bala ang himuon sang Dios sa inyo?
: Paano bala ang pagsilot niya sa inyo?
4: Paagi sa matalom nga mga baslay sang soldado,
: kag sang nagabaga nga mga uling!
5: Ang pag-estar upod sa inyo subong kalain sang pag-estar sa Mesec,
: ukon upod sa mga tawo sang Kedar!
6: Dugay na ang akon pag-estar
: upod sa mga tawo nga nagapakalain sang paghidait!
7: Kon maghambal ako sang paghidait,
: ang ila luyag inaway.