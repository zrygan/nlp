1: Nagapasalamat ako sa imo, O Ginoo , sa bug-os ko nga tagipusoon.
: Nagakanta ako sing pagdayaw sa imo sa atubang sang mga dios.
2: Nagaduko ako nga nagaatubang sa imo balaan nga Templo
: kag nagadayaw sang imo ngalan,
: tungod sang imo mapinadayunon nga gugma kag katutom,
: tungod kay nagpahayag ka nga ang imo ngalan kag ang imo mga sugo labaw sa tanan.
3: Ginsabat mo ako sang nagpanawag ako sa imo,
: ginpabakod mo ako sang imo kusog.
4: Ang tanan nga mga hari sang kalibutan magadayaw sa imo, O Ginoo ,
: tungod kay nakabati sila sang imo mga saad.
5: Magakanta sila nahanungod sang imo kabantugan,
: kag nahanungod sang imo daku nga hinimuan.
6: Bisan pa nga ikaw yara sa kahitaasan,
: nagakabalaka ka sa mga kubos,
: kag ang mga bugalon indi makapanago sa imo.
7: Bisan ginalibutan ako sang mga kagamo,
: ginabantayan mo ako nga indi maano,
: ginasumpong mo ang akon akig nga mga kaaway,
: kag ginaluwas mo ako paagi sa imo gahom.
8: Tumanon mo ang tanan nga imo ginsaad sa akon,
: O Ginoo , ang imo gugma nagapadayon sa walay katapusan.
: Tapusa ang hilikuton nga imo ginsugoran.