1: Dayon naghambal si Bildad nga taga-Suha
2: Ang Dios gamhanan kag ang tanan dapat magkahadlok sa iya,
: ginapaluntad niya ang paghidait sa iya langitnon nga ginharian.
3: May makaisip bala sang mga anghel nga nagaalagad sa iya?
: May lugar bala nga wala nagasiga ang kapawa sang Dios?
4: May matarong bala ukon putli sa panulok sang Dios?
5: Sa iya panulok bisan ang bulan indi masanag,
: kag ang mga bituon indi putli.
6: Daw ano pa gid kapigaw inang tawo nga daw ulod kag sapatsapat?
: Ano bala ang pulos sang tawo sa mata sang Dios!