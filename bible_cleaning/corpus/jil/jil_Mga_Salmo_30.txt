1: Nagadayaw ako sa imo, O Ginoo , tungod kay ginluwas mo ako,
: kag wala ka magtugot nga hikayan ako sang akon mga kaaway.
2: O Ginoo nga akon Dios, nagpangayo ako sing bulig sa imo
: kag imo ako gin-ayo.
3: Ginpabalik mo ako halin sa kalibutan sang mga patay,
: kaupod ako sa mga nagpanaog sa kadadalman,
: pero ginbalik mo ang akon kabuhi.
4: Magkanta kamo sing mga pagdayaw sa Ginoo ,
: kamo nga matutom niya nga mga tawo!
: Dumdoma ninyo ang ginhimo sang Ginoo nga balaan,
: kag inyo sia pasalamatan!
5: Ang iya kaakig wala nagadugay, pero ang iya kaayo
: nagapadayon sa bug-os nga kabuhi.
: Ayhan may paghinibi sa kagab-ihon,
: pero nagaabot ang kalipay sa kaagahon.
6: Nagbatyag gid ako nga indi maano, kag nagsiling sa akon kaugalingon,
: Indi gid ako malutos.
7: Maayo ka sa akon, O Ginoo .
: Kaangay ikaw sang isa ka malig-on nga pamakod kag ginaamligan nimo ako.
: Pero sang nagpanago ka sa akon,
: hinadlukan ako.
8: Nagpanawag ako sa imo, O Ginoo ,
: nagpangayo ako sing bulig sa imo
9: Ano bala nga kaayuhan ang makuha mo kon mapatay ako?
: Ano bala ang pulos kon ako ilubong?
: Makadayaw bala sa imo ang patay nga mga tawo?
: Makasugid bala sila sang imo wala untat nga kaayo?
10: Pamatii ako kag kaluoyi, O Ginoo !
: Buligi man ako, O Ginoo !
11: Ginbayluhan mo ang akon kalisod sang sinaot sa kalipay,
: gin-uba mo ang akon bayu sang paglalaw,
: kag imo ako ginpasuksokan sang bayu sang kalipay.
12: Gani, indi ako maghipos,
: magakanta ako sang mga pagdayaw sa imo.
: O Ginoo , ikaw ang akon Dios,
: magapasalamat ako sa imo sa wala sing katapusan.