1: Luwasa ako sang imo gahom, O Dios,
: hilwaya ako sang imo kusog!
2: Pamatii man ang akon pangamuyo, O Dios,
: talupangda ang akon mga pulong!
3: Ang bugalon nga mga tawo magaabot sa pagsumpong sa akon,
: ang mapintas nga mga tawo nagatinguha sa pagpatay sa akon,
: mga tawo nga wala nagasapak sa Dios.
4: Nahibaluan ko nga ang Dios amo ang nagabulig sa akon,
: nga ang Ginoo amo ang nagaapin sa akon!
5: Kabay nga silutan sang Dios ang akon mga kaaway sang ila kaugalingon nga kalautan!
: Pagalaglagon niya sila tungod kay matutom sia.
6: O Ginoo , magakalipay ako sa pagdulot sa imo sing isa ka halad,
: magapasalamat ako sa imo, tungod kay ikaw maayo.
7: Ginluwas mo ako sa tanan nga mga kabudlayan,
: kag nakita ko ang pagkalutos sang akon mga kaaway.