1: Magkanta nga may kalipay sa Ginoo , O bug-os nga kalibutan!
2: Magsimba sa Ginoo sing masinadyahon,
: magpalapit sa iya atubang nga may malipayon nga mga ambahanon!
3: Kilalaha nga ang Ginoo Dios!
: Ginhimo niya kita, kag iya kita,
: iya kita mga tawo kag iya mga karnero.
4: Magsulod kamo sa iya Templo nga may pagpasalamat,
: kag sa iya santuaryo nga may pagdayaw!
: Magpasalamat kamo kag magdayaw sa iya!
5: Ang Ginoo maayo,
: ang iya gugma wala sing katapusan,
: kag ang iya katutom nagapadayon sa tanan nga panahon.