1: Sa ubay sang mga suba sang Babilonia nagpungko kami,
: kag naghibi sang madumdoman namon ang Sion.
2: Sa mga kahoy nga sawse didto
: ginsang-at namon ang amon mga arpa.
3: Ang mga nagbihag sa amon nagsugo sa amon sa pagkanta,
: ginsugo nila kami sa paglingaw sa ila
: Kantahi kami sing ambahanon nahanungod sa Sion.
4: Paano abi ang pagkanta namon sang ambahanon sang Ginoo
: sa duta sang mga dumoluong?
5: Kabay nga indi na gid ako makatukar liwat sang arpa,
: kon malimtan ko ikaw, O Jerusalem!
6: Kabay nga indi na gid ako makakanta liwat,
: kon indi ako magdumdom sa imo,
: kon indi ako magpanumdom sa imo subong nga akon labing daku nga kalipay!
7: Dumdoma, O Ginoo , kon ano ang ginhimo sang mga Edomnon,
: sang adlaw nga ang Jerusalem naagaw.
: Dumdoma kon daw ano ang ila pagsulitsulit sa pagsiling,
: Gub-a ini nga wala gid sing mabilin!
8: Babilonia, pagalaglagon ka!
: Malipayon ang tawo nga nagabalos sa imo
: tungod sang imo ginhimo sa amon
9: nga nagaagaw sang imo mga lapsag,
: kag nagalampos sa ila sa daku nga bato.