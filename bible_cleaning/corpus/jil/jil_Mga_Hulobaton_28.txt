1: Ang malaut nga mga tawo nagapalagyo bisan wala sing may nagalagas sa ila, pero ang matarong nga tawo maisog kaangay sang leon.
2: Ang pungsod magamabakod kag magapadayon kon ini may maalam kag mahinangpanon nga mga pangulo. Pero kon ang pungsod nagapakasala, ang iya mga pangulo dugaydugay ginailisan.
3: Ang tawo nga yara sa gahom nga nagapigos sa mga imol kaangay sang baha nga nagapierde sang mga tanom.
4: Kon wala ka nagatahod sang kasugoan, nagaapin ka sa mga malaut, pero kon nagatuman ka sang kasugoan, batok ka sa mga malaut.
5: Ang malaut nga mga tawo wala makahibalo kon ano ang katarungan, pero ang mga nagasimba sa Ginoo nakahangop sini sing maayo.
6: Mas maayo pa ang imol nga ang pagkabuhi tadlong sang sa manggaranon nga tiko ang pagginawi.
7: Ang pamatan-on nga nagatuman sang kasugoan maalam. Ang nagapakig-abyan sa mga hurong nagapakahuya sa iya mga ginikanan.
8: Kon magmanggaranon ka paagi sa pagpasaka sing kwarta kag pagpamintaha sa iban nga mga tawo, ang imo manggad magakadto sa kay bisan sin-o nga mabinuligon sa mga imol.
9: Kon wala ka nagatuman sang kasugoan, ang imo mga pangamuyo manginkangil-aran sa Dios.
10: Ganyata ang matarong nga tawo sa paghimo sing malaut kag mahulog ikaw sa imo kaugalingon nga tugalbong.
: Ang wala sing sala pagabalusan sing maayo.
11: Ang manggaranon nga mga tawo nagahunahuna nga maalam sila, pero ang imol nga tawo nga nakahangop sang ila pamatasan mas maalam pa.
12: Kon ang maayo nga mga tawo magpungko sa poder, ang tanan nagakalipay, pero kon ang malain nga mga tawo maggahom, ang mga tawo nagapanago.
13: Indi ka gid magmadinalag-on kon ginatago mo ang imo mga sala, pero kon ituad mo ang imo mga sala kag maghinulsol, ang Dios magakaluoy sa imo.
14: Tahura sa gihapon ang Ginoo kag magamalipayon ka. Patig-aha ang imo tagipusoon kag malaglag ka.
15: Ang imol nga mga tawo wala sing mahimo batok sa malaut nga pangulo, kay makatalagam sia kaangay sang nagangurob nga leon, ukon sang nagaluyong nga uso.
16: Ang pangulo nga indi mahinangpanon mapintas nga manugpigos. Pero ang nagadumot sa pagkadi-matarong magagahom sing malawig.
17: Ang tawo nga nakasala sang pagpatay madasig nga nagakutkot sang iya kaugalingon nga lulobngan. Pabay-i lang sia.
18: Magginawi ka sing matarong kag indi ka maano. Magginawi ka sing di-matarong kag sa hinali mapukan ka.
19: Ang mapisan nga mangungoma may madamo nga kalan-on. Ang mga tawo nga nagausik sang ila tion magaimol sa gihapon.
20: Ang matarong nga tawo magakabuhi nga kontento kag malipayon. Pero kon nagadali ka magmanggaranon, pagasilutan ka.
21: Ang may pinilian sala. Pero ang iban nga mga hukom may pagpasulabi tungod sang bisan diutay lang nga hamham.
22: Ang hakugan nga tawo nagadali magmanggaranon kag indi sia makahibalo kon san-o ang kaimulon mag-abot.
23: Sawaya ang tawo, kag sa ulihi makita niya ang kapuslanan sini labaw pa sang sa pagdayawdayaw.
24: Ang tawo nga nagahunahuna nga indi sala ang magpangawat sa iya mga ginikanan pareho lang sang isa ka makawat.
25: Ang pagkamaiyaiyahon nagatuga sing kagamo, pero ang nagasalig sa Ginoo magauswag.
26: Kabuangan ang magsalig sa imo kaugalingon nga panghunahuna. Pero ang nagasunod sa pagtudlo sang maalam nga mga tawo indi maano.
27: Magbulig ka sa mga imol kag indi ka mawad-an. Indi sila pagsapaka, kag madamo ang magapakamalaut sa imo.
28: Ang mga tawo nagapanago kon ang malain nga mga tawo magpungko sa poder. Pero kon wala na sila sa gahom, ang mga matarong magagahom liwat.