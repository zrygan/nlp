1: Magpamalakpak kamo tungod sa kalipay, tanan nga mga katawhan!
: Dayawa ninyo ang Dios sa mabaskog nga mga ambahanon!
2: Ang Ginoo , ang Labing Mataas, dapat kahadlukan,
: gamhanan sia nga hari, nga nagagahom sa bug-os nga kalibutan.
3: Ginpadaog niya kita batok sa mga katawhan,
: ginapagahom niya kita sa mga kapungsoran.
4: Ginpili niya ang duta nga aton ginaestaran,
: ang mapabugal nga pagkabutang sang iya mga katawhan nga iya ginahigugma.
5: Ang Dios nagapasaka sa iya trono.
: Ang mga tawo magasinggit sa kalipay kag ang mga musikero nagapatunog sang ila mga trumpeta
: samtang nagasaka ang Ginoo !
6: Magkanta kamo sing mga pagdayaw sa Dios,
: mag-amba sing pagdayaw sa aton hari!
7: Ang Dios hari sa bug-os nga duta,
: dayawa ninyo sia sa mga ambahanon!
8: Ang Dios nagapungko sa iya balaan nga trono,
: nagagahom sia sa mga kapungsoran.
9: Ang mga pangulo sang mga pungsod nagatipon
: upod sa mga tawo sang Dios ni Abraham.
: Mas gamhanan sia sang sa tanan nga mga hangaway,
: nagagahom sia sa tanan!