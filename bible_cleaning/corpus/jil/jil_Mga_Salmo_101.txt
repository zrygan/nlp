1: Ang akon ambahanon nahanungod sa pagkamainunongon kag pagkamatarong,
: kag ginakanta ko ini para sa imo, O Ginoo .
2: Ang akon pagginawi mangindi-salawayon.
: San-o ka bala magpalapit sa akon?
: Magakabuhi ako sing putli sa akon balay,
3: indi gid ako magpasugot sa malaut.
: Kontra ko gid ang mga ginahimo sang mga tawo nga nagabiya sa Dios,
: indi ako magpasilabot sa ila.
4: Indi ako magdi-maminatud-on,
: kag indi magpasilabot sa mga malaut.
5: Pagalaglagon ko ang tawo
: nga nagapanugidsugid sing malain nahanungod sa iya isigkatawo,
: indi ko pagpasugtan ang tawo nga hambog kag bugalon.
6: Pasulabihon ko ang mga tawo nga matutom sa Dios
: kag pahanugotan ko sila sa pag-estar sa akon palasyo.
: Yadtong mga maminatud-on sing bug-os
: pahanugotan ko sa pag-alagad sa akon.
7: Wala sing butigon nga magaestar sa akon palasyo,
: wala sing salimpapaw nga magapabilin sa akon atubang.
8: Laglagon ko adlaw-adlaw
: ang mga malaut sa aton duta,
: tabugon ko ang tanan nga malain nga mga tawo
: gikan sa siudad sang Ginoo .