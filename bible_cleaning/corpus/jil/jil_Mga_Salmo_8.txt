1: O Ginoo , Ginoo namon,
: ang imo pagkahalangdon makita sa bug-os nga kalibutan!
: Ang imo kadayawan nagalambot tubtob sa ibabaw sang kalangitan,
2: ginakanta ini sang mga lapsag kag mga kabataan.
: Nagpatindog ka sing pamakod batok sa imo mga kaaway,
: sa pagtapna sang imo mga kontra kag sa mga nagatimalos.
3: Kon magtangla ako sa langit, nga imo ginhimo,
: sa bulan kag sa kabituonan, nga imo ginbutang sa ila kaugalingon nga mga lugar,
4: ano gid bala ang tawo nga imo sia dumdomon,
: ang ahaw nga tawo nga imo sia atipanon?
5: Pero ginhimo mo sia nga kuboskubos lamang sa imo,
: ginkoronahan mo sia sing himaya kag kadungganan.
6: Gintugyan sa iya ang paggahom sa tanan nga imo ginhimo,
: ginpadumala mo sia sa tanan nga imo gintuga
7: sa mga karnero kag mga baka, kag sa talunon man nga mga sapat,
8: sa mga pispis kag mga isda,
: kag sa tanan nga mga tinuga sa kadagatan.
9: O Ginoo , Ginoo namon,
: ang imo pagkahalangdon makita sa bug-os nga kalibutan!