1: Ang adlaw magaabot nga ang mga tawo magaamba
: O Ginoo , nagadayaw ako sa imo! Naakig ikaw sa akon,
: pero karon ginalipay mo ako kag wala na ikaw maakig.
2: Ang Dios akon manluluwas,
: magasalig ako sa iya kag indi magkahadlok.
: Ang Ginoo nagahatag sa akon sing gahom kag kusog,
: sia akon manluluwas.
3: Subong nga ang mabugnaw nga tubig nagahatag kalipay sa ginauhaw,
: gani ang mga tawo sang Dios nagakalipay kon luwason niya sila.
4: Ang adlaw magaabot nga ang mga tawo magaamba
: Magpasalamat kamo sa Ginoo ! Panawag kamo sa iya sa pagpangayo sing bulig!
: Isugid sa tanan nga mga kapungsoran ang iya ginhimo!
: Sugiri sila kon daw ano sia ka gamhanan!
5: Mag-amba sa Ginoo , tungod sang dalagku nga mga butang nga iya ginhimo.
: Iwaragwag ang balita sa bug-os nga kalibutan.
6: Ang tagsatagsa nga nagaestar sa Sion magsinggit kag magkanta!
: Ang balaan nga Dios sang Israel gamhanan,
: kag nagaestar sia sa tunga sang iya mga tawo.