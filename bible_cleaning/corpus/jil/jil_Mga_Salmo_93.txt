1: Ang Ginoo hari!
: Napanaptan sia sang pagkahalangdon kag kusog.
: Matuod gid ang kalibutan napahamtang sing malig-on sa iya lugar
: kag indi mauyog.
2: Ang imo trono, O Ginoo , malig-on halin sa ginsugoran,
: kag yara na ikaw sa wala pa magsugod ang panahon.
3: Ang mga kadadalman sang dagat nagasinggit, O Ginoo ,
: nagasinggit sila kag nagadaguhob.
4: Ang Ginoo nagagahom labaw sa tanan sa langit,
: mas gamhanan pa sang sa daguhob sang kadagatan,
: labi pa ka gamhanan sang sa mga balod sa dagat.
5: Ang imo mga kasugoan wala sing katapusan, O Ginoo ,
: kag ang imo Templo matuod gid nga balaan,
: tubtob sa walay katapusan.