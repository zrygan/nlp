1: Pamatii ang akon pagpanawag, O Dios,
: talupangda ang akon pangamuyo!
2: Sa akon pagkawalay paglaom kag nahilayo sa akon ginaestaran,
: gapanawag ako sa imo!
: Dal-a man ako sa isa ka palanaguan nga indi ako maano,
3: kay ikaw ang akon palalipdan,
: ang akon makusog nga mangangapin batok sa akon mga kaaway.
4: Paestara man ako sa imo santuaryo sa bug-os ko nga kabuhi,
: papanagoa man ako sa idalom sang imo mga pakpak.
5: Nabatian mo ang akon mga saad, O Dios,
: kag imo ginhatag sa akon ang mga butang nga para lamang sa mga nagapasidungog sa imo.
6: Palawiga ang kabuhi sang hari,
: padayuna ang iya pagkabuhi sa gihapon!
7: Kabay nga maggahom sia sing walay katapusan sa imo atubang, O Dios,
: apini sia sang imo mapinadayunon nga paghigugma kag katutom.
8: Gani magaamba ako sing mga pagdayaw sa imo sa gihapon,
: sa akon pagdulot sa imo adlaw-adlaw sang akon ginsaad.