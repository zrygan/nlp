1: Magatulok ako sa mga bukid,
: diin bala magahalin ang akon bulig?
2: Ang akon bulig nagahalin sa Ginoo ,
: nga naghimo sang langit kag duta.
3: Indi niya pag-itugot nga matumba ikaw,
: ang imo mangangapin pirme nagamata.
4: Ang mangangapin sang Israel
: wala ginatuyo ukon nagatulog!
5: Ang Ginoo magabantay sa imo,
: yara sia sa tupad mo sa pag-apin sa imo.
6: Ang adlaw indi maghalit sa imo sa kaadlawon,
: ukon ang bulan sa kagab-ihon.
7: Ang Ginoo magaapin sa imo sa tanan nga katalagman,
: sia magatipig sa imo agod indi ka maano.
8: Ang Ginoo magabantay sa imo paglakat kag pagbalik,
: sugod karon tubtob sa walay katubtoban.