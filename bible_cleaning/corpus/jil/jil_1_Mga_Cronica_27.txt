1: Amo ini ang lista sang mga Israelinhon nga mga pangulo sang mga panimalay kag mga pangulo sang mga kabarangayan, kag sang ila mga opisyales nga nagdumala sang bulohaton sang ginharian. Sa tagsa ka bulan sang tuig ang isa ka grupo nga may 24,000 ka mga tawo nagaalagad sa idalom sang isa ka pangulo sa sina nga bulan.
215: Ang masunod amo ang mga pangulo sa tagsa ka bulan
: Nahauna nga bulan: si Jasobeam nga anak ni Zabdiel. Katapo sia sang kabarangayan ni Perez sang tribo ni Juda.
: Ikaduha nga bulan: si Dodai, kaliwat ni Ahohi. Ang pangulo nga madason sa iya amo si Miclot.
: Ikatlo nga bulan: si Benaya nga anak ni Joiada nga pari. Sia amo ang pangulo sang Katluan ka Isganan. Ang iya anak nga si Amisabad nagbulos sa iya subong pangulo sini nga grupo.
: Ikap-at nga bulan: si Asael nga utod ni Joab. Ang iya anak nga si Zebadias nagbulos sa iya.
: Ikalima nga bulan: si Samhut, kaliwat ni Izar.
: Ikan-om nga bulan: si Ira, anak ni Iquez nga taga-Tekoa.
: Ikapito nga bulan: si Helez, isa ka Efraimnon, nga taga-Pelon.
: Ikawalo nga bulan: si Sibecai, gikan sa banwa sang Husa. Katapo sia sang kabarangayan ni Zera nga gikan sa tribo ni Juda.
: Ikasiyam nga bulan: si Abieser nga taga-Anatot sa tribo ni Benjamin.
: Ika-10 nga bulan: si Maharai nga taga-Netofa. Katapo sia sang kabarangayan ni Zera.
: Ika-11 nga bulan: si Benaya nga taga-Pirathon sa tribo ni Efraim.
: Ika-12 nga bulan: si Heldai nga taga-Netofa. Kaliwat sia ni Otniel.
1622: Amo ini ang lista sang mga pangulo sang mga tribo sang Israel
: Ruben
: Eliezer, anak ni Sicri
: Simeon
: Sepatias, anak ni Maaca
: Levi
: Hasabias, anak ni Kemuel
: Aaron
: Sadoc
: Juda
: Eliu, isa sang mga utod ni Haring David
: Isacar
: Omri, anak ni Micael
: Zabulon
: Ismaias, anak ni Obadias
: Neftali
: Jerimot, anak ni Asriel
: Efraim
: Oseas, anak ni Azazias
: Manases sa Nakatundan
: Joel, anak ni Pedaya
: Manases sa Nasidlangan
: Iddo, anak ni Zacarias
: Benjamin
: Jaasiel, anak ni Abner
: Dan
: Azarel, anak ni Jeroham
23: Wala gin-isip ni Haring David ang mga tawo nga wala pa nagaedad sing baynte ka tuig, tungod sang saad sang Ginoo nga padamuon niya ang mga tawo sang Israel subong kadamo sang mga bituon sa kalangitan.
24: Ang pagpang-isip ginsugoran ni Joab nga ang iya iloy amo si Seruya, pero wala niya ini matapos. Ginsilutan sang Dios ang Israel tungod sini nga pagpang-isip, gani ang kadamuon wala malista sa maragtas ni Haring David.
2531: Amo ini ang lista sang mga manugdumala sang mga pagkabutang sang hari
: Ang talaguan sang hari: si Azmavet nga anak ni Adiel
: Ang mga talaguan sa iban nga mga lugar: si Jonatan nga anak ni Uzias
: Ang pagpaobra sa uma: si Ezri nga anak ni Kelub
: Ang talamnan sang mga ubas: si Simei nga taga-Rama
: Ang talaguan sang bino: si Zabdi nga taga-Sefam
: Ang mga kahoy nga olivo kag sikomoro sa nakatundan nga kunsaran sang mga bakulod: si Baal-hanan nga taga-Geder
: Ang talaguan sang lana sang olivo: si Joas
: Ang kabakahan sa Kapatagan sang Saron: si Sitrai nga taga-Saron
: Ang kabakahan sa mga kapatagan: si Safat nga anak ni Adlai
: Ang mga kamelyo: si Obil, kaliwat ni Ismael
: Ang mga asno: si Jedeias nga taga-Meronot
: Ang mga karnero kag mga kanding: si Jaziz, kaliwat ni Hagar
32: Si Jonatan nga tiyo ni Haring David, isa ka maalam nga manuglaygay kag isa ka manunodlo. Sia kag si Jehiel nga anak ni Hacmoni amo ang gintugyanan sa pagtudlo sang mga anak sang hari.
33: Si Ahitofel isa ka palamangkutan sang hari, kag si Husai nga Arquinhon amo ang amigo kag manuglaygay sang hari.
34: Sang mapatay si Ahitofel, ginbuslan sia ni Abiatar kag ni Joiada nga anak ni Benaya subong mga manuglaygay. Si Joab amo ang pangulo sang mga hangaway sang hari.