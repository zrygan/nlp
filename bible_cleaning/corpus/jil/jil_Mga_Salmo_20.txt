1: Kabay nga sabton ka sang Ginoo sa adlaw sang kagamo!
: Kabay nga apinan ka sang Dios ni Jacob!
2: Kabay nga padal-an ka niya sing bulig gikan sa iya Templo,
: kag gikan sa Bukid sang Sion magpadala sia sing bulig sa imo!
3: Kabay nga batunon niya ang tanan mo nga mga dulot,
: kag mahamut-an niya ang tanan mo nga mga halad.
4: Kabay nga ihatag niya sa imo ang imo ginahandom,
: kag pauswagon niya ang tanan mo nga mga plano.
5: Dayon magahinugyaw kami sing malipayon sa imo pagdaog,
: kag saulogon namon ini paagi sa pagdayaw sa aton Dios.
: Kabay nga ihatag sang Ginoo ang tanan mo nga ginapangayo.
6: Karon nakahibalo ako nga ang Ginoo nagapadaog sang iya pinili nga hari,
: nagasabat sia sa iya gikan sa iya balaan nga langit,
: kag paagi sa iya daku nga gahom ginapadaog niya sia.
7: Ang iban nagasalig sa ila karwahi sa inaway,
: kag ang iban sa ila mga kabayo,
: pero kami nagasalig sa gahom sang Ginoo nga amon Dios!
8: Magakasandad sila kag magakapukan,
: pero kami amon magabangon kag magatindog sing malig-on.
9: Ihatag ang pagdaog sa hari, O Ginoo ,
: sabta kami kon kami magpanawag.