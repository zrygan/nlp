1: Nagapanawag ako sa imo, O Ginoo , buligi ako gilayon!
: Pamatii ako kon magpanawag ako sa imo.
2: Batuna ang akon pangamuyo subong sang insyenso,
: ang akon nabayaw nga mga kamot subong sang halad sa kagab-ihon.
3: O Ginoo , butangi sing bantay ang akon baba,
: isa ka gwardya sa pwertahan sang akon mga bibig.
4: Ipahilayo sa akon ang handom sa paghimo sing malaut,
: ukon sa pag-upod sa malaut nga mga tawo sa ila mga kalautan.
: Kabay indi ako makapakigbahin sa ila mga punsyon!
5: Ayhan ang isa ka maayo nga tawo magasilot kag magasaway sa akon,
: pero indi ko pagbatunon ang pagpasidungog sang malaut nga mga tawo
: tungod kay nagapangamuyo ako sing masunson batok sa ila malaut nga mga buhat.
6: Kon ang ila mga pangulo ihaboy sa mga pil-as nga batuhon,
: ang mga tawo magakilala nga ang akon mga pulong matuod.
7: Kaangay sang kahoy nga ginbial sing magamay,
: amo man ang ila mga tul-an ginlapta sa bibi sang lulobngan.
8: Pero ako, O Dios nga akon Ginoo nagapadayon sa pagsalig sa imo,
: nagadangop ako sa imo,
: indi pag-itugot nga mapatay ako!
9: Luwasa ako sa mga siod nga ginbutang nila para sa akon,
: sa mga tiglapak sang mga nagahimo sing kalautan.
10: Kabay nga ang mga malaut madakpan sang ila kaugalingon nga mga siod,
: samtang ako makalikaw sini.