1: Tungod sang akon madamo nga kahul-anan nagapanawag ako sa imo, O Ginoo .
2: Pamatii ang akon pagpanawag, O Ginoo ,
: talupangda ang akon pagpangayo sing bulig!
3: Kon ginalista mo ang amon mga sala,
: sin-o bala ang makalikaw sang pagsilot?
4: Pero ikaw nagapatawad sa amon,
: agod nga magtahod kami sa imo.
5: Nalangkag gid ako sa pagpaabot sang bulig sang Ginoo ,
: kag sa iya pulong nagasalig ako.
6: Nagahulat ako sa Ginoo ,
: nga may labi pa nga kalangkag sang sa manugbantay nga nagahulat sang kaagahon,
: sang sa manugbantay nga nagahulat sang kaagahon.
7: O Israel, magsalig ka sa Ginoo ,
: tungod kay ang iya gugma nagapadayon,
: kag handa sia magluwas sa gihapon.
8: Luwason niya ang iya mga tawo nga Israelinhon
: sa tanan nila nga mga sala.