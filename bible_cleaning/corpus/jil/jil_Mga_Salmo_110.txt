1: Ang Ginoo nagsiling sa akon Ginoo nga hari, Pungko ka diri sa akon tuo,
: tubtob mabutang ko ang imo mga kaaway sa idalom sang imo mga tiil.
2: Gikan sa Sion ang Ginoo magapasangkad sang imo harianon nga gahom.
: Nagasiling sia, Maggahom ka sa imo mga kaaway.
3: Sa adlaw nga awayon mo ang imo mga kaaway,
: ang imo mga tawo magabulig sing kinabubot-on.
: Kaangay sang tun-og sa kaagahon,
: ang imo pamatan-on nga mga lalaki magakadto sa imo sa balaan nga mga bakulod.
4: Ang Ginoo nagsumpa, kag indi niya ini pagbawion
: Manginpari ikaw sa walay katubtoban,
: suno sa linya sang pagkapari ni Melquisedec.
5: Ang Ginoo yara sa imo tuo,
: pagalutoson niya ang mga hari sa adlaw nga maakig sia.
6: Pagahukman niya ang mga pungsod,
: kag pun-on niya sing mga bangkay ang patag-awayan,
: pagalutoson niya ang tanan nga mga hari sa bug-os nga kalibutan.
7: Ang hari magainom sa sapa sa alagyan,
: kag sa tapos maulian sia, magamadinalag-on sia.