1: Ang mga buangbuang nagasiling sa ila kaugalingon,
: Wala sing Dios!
: Malaut sila tanan,
: kag makangilil-ad nga mga butang ang ila ginahimo,
: wala gid sing isa nga nagahimo sing matarong.
2: Gikan sa langit ang Ginoo nagatamod sa mga tawo
: sa pagtan-aw kon may yara nga maalam,
: nga nagasimba sa iya.
3: Pero nagsala gid sila tanan,
: lunsay sila tanan malain,
: wala sing isa sa ila nga nagahimo sing matarong,
: wala gid bisan isa.
4: Nagapamangkot ang Ginoo , Wala gid bala sila makahibalo?
: Wala gid bala inalung-ong ining mga manughikot sang malaut?
: Nagakabuhi sila sa pagpangawat sa akon mga tawo,
: kag wala sila nagapangamuyo sa akon.
5: Pero magakurog gid sila sa kahadlok,
: kay ang Dios nagaupod sa mga nagatuman sa iya.
6: Ang malaut nga mga tawo nagaupang sang mga plano sang mapainuboson nga tawo,
: pero ang Ginoo amo ang iya mangangapin.
7: Daw ano ang akon pagpangamuyo nga gikan sa Sion
: ang kaluwasan magaabot sa Israel!
: Kon ang Ginoo magpauswag liwat sang iya mga tawo,
: magakalipay ang mga kaliwat ni Jacob,
: ang mga tawo sang Israel magakasadya!