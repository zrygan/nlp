1: O Israel, sugiri kami kon daw ano kapintas ang paghingabot sa imo sang imo mga kaaway
: halin pa sang pamatan-on ikaw.
2: Halin sang pamatan-on pa ako,
: ang akon mga kaaway naghingabot sa akon sing mapintas,
: pero wala sila makadaog sa akon.
3: Ginpamilasan nila sing madalom ang akon likod,
: kag ginhimo nila ini nga daw inarado nga talamnan.
4: Pero ang Ginoo nga matarong,
: naghilway sa akon sa pagkaulipon.
5: Kabay nga ang tanan nga nagadumot sa Sion
: malutos kag mapaisol!
6: Kabay manginkaangay sila tanan sang hilamon nga nagatubo sa mga atop sang balay,
: nga nagakalaya sa wala pa ini magabot.
7: Wala sing nagatipon sini,
: ukon nagadala sini nga nabugkos.
8: Wala gid sing may nagaagi nga magasiling,
: Kabay ang Ginoo magbendisyon sa inyo!
: Ginabendisyunan namon kamo sa ngalan sang Ginoo !