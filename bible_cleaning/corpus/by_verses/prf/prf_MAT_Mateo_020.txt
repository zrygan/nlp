En kahariyan dilanget ay meparehu ten essa a tolay a maagap a tarud a lummuwas tnni magaryok ti magtarabahu ten kaubasan na.
Ten dikona a magkasundu dn hidi ti upa a essa a dinaryo ti maghapun ay angay na dn hidi pinagtarabahu ten kaubasan na.
Ten dikona a magalas nuwebi dn ten dimadimang ay lummuwas siya a ruway sakay naketa siya ti agum pa a palakad-lakad la ten palengki.
Kinagi na dikodi, Angay kam bi magtarabahu ten kaubasan ku ta upaan takam ti tama a pggupa. Kaya ummangay bi hidi.
Linumuwas dmman siya ten tanghali dn, sakay dikona magalas tres dn ten apon, ay kona labi hud en ginamet na.
Ten dikona a magalasingku dn ten apon ay linumuwas siya a ruway sakay naketa pa ti katolayan a awan ti gamet. Kinagi na dikodi, Bakin a ked kam la hddi a mgtataknggn a maghapun?
Tummbbig hidi, Awan biyay bi ti mangatd dikomi ti tarabahu! Sakay kinagi na dikodi, Ni kona bl hud ay kammoy dn magtarabahu ten kaubasan ku.
Nadid, dikona apon dn ay kinagi nen makkkao ten kaubasan ten katiwala na, Angay mu dn dulawn en nagtarabahu hidi sakay upaan mu hidi. Sapul ten kadimudyanan hanggan ten kapurumeruwan a nagtarabahu.
En nagsapul hidi ten magalasingku ten apon ay nakatanggap ti essa a denaryo.
Sakay ten dikona a ummadeni en ngdipalongu hidi a nagtarabahu ay inisip di a makatanggap hidi ti mas higit haud; peru en balang essa dikodi ay tummanggap bi ti tatggessa di a dinaryo.
Ten pkkatanggap di ten upa di ay nagreklamu hidi ten makkkao ten kaubasan.
Kinagi di, Bakin konahud, en dimudyan hidi a dummemt ay essa la hidi a odas a nagtarabahu. Peru inupaan moy hidi ti kona ten upa mi. Samantala sikami ay ngtatiisn ten makapasi a init nen aldew ten buu a maghapun. Bakin pare-parehu la en inyupa moy dikomi?
Sakay kinagi nen makkkao ten kaubasan ten essa dikodi, Amigu ku, awan taka dinaya. Awan beman pummayag ka ten essa a dinaryo a bayad moy?
Alapn mu dn i upa muwen sakay maglakad ka dn. Upaan ku en dimudyan hidi ti kona ten upa mu ni gustu ku.
Awank beman ti karapatan a manggamet ten gustu ku ten sadili ku a ari-ariyan? Oni bakay sumeni kam la gapu ten kabaitan ku?
Kaya kinagi ni Jesus dikodi, En dimudyan ay medipalongu, sakay en nedipalongu ay medimudyan.
Nadid, ten dikona a maglakad de Jesus a patamu ti Jerusalem ay imbukud na en sapulu ay ti duwwa a disepulus na hidi. Sakay kinagi na dikodi,
Ilingn moy, umangay kitam ti Jerusalem. Itokyon di haud en Anak nen Tolay ten pinunu hidi nen padi hidi sakay ten tagapagtoldu hidi nen Kautusan. Hatulan di siya ti kamatayan,
sakay iyatd di ten Hentil hidi. Insultuwn di siya, haplitn, sakay ipaku di ten kudus, peru ten katllu a aldew ay biyagn siya a ruway.
Nadid, ummadeni knni Jesus en kabinga ni Zebedeo, kaguman na en duwwa na a anak a lllaki. Linumuhud siya ten atubengn ni Jesus gapu tehud siya a ipkpgguron.
Tinanung siya ni Jesus, nya i gustu muwid?
Tummbbig en bbbi, Nakuwan ay ni maghari ka dn ay paetnudn mu a kadatig mu i anak kuwidi a duwwa. Essa ten kawiri sakay essa ten kawanan.
Peru tummbbig ti Jesus, Awan moy tukoy ni nya i agidn moyen. Kaya moy beman a tiisn en hirap a tiisn ku?
Tummbbig hidi, Opo, kaya mi.
Sakay kinagi ni Jesus, En hirap a tiisn ku ay matiis moy ngani. Peru bakn a sikn i mangpiliyid ni ti deya en mggetnud ten kawanan ku sakay ten kawiri ku. Hidi iyn a pggetnudan ay para ten pinnghandaan nen Ama ku.
Ten dikona a masanig iyud nen sapulu a disepulus ay nagsaranta hidi ten matkaka.
Kaya pinaadeni hidi ni Jesus sakay kinagi na dikodi, Tukoy moy a en pinunu nen Hentil hidi en maghari ten nasakupan na, sakay hidi en masunud ni nya en gustu di.
Peru bakn a konahud i dapatid a mangyari dikomoy. Nan ni deya en masor a magin pinunu ay dapat a magin tagapagserbi nen agum.
Sakay ni deyaman en masor a magin kataasan ay dapat a magin alipin moy.
Kona ten Anak nen Tolay ay ummangay hddi bakn a para pagserbiyan nan para magserbi sakay iyalay na en biyag na para matubus en makpal a tolay.
Dikona lumakad hidi ti Jerico ay ummunud knni Jesus en tunay ti kakpal a tolay.
Tehud a duwwa a burk a mggetnud ten gilid nen dilan. Ten dikona a masanig di a magtalib ti Jesus ay impppkraw di a, Panginoon, Anak ni David, kagbiyan mu kami pay!
Pinagkagiyan hidi nen katolayan a mgtahimik hidi, peru tulos di la impppkraw a, Panginoon, Anak ni David, kagbiyan mu kami pay!
Ummimang ti Jesus, dinulaw na hidi sakay tinanung na hidi, nya i gustu moyid a gamitn ku dikomoy?
Tummbbig hidi, Panginoon, gustu mi a maketa a ruway!
Kinagbiyan hidi ni Jesus sakay tinawidan na en mata di. Pagdaka hidi a naketa sakay nkkuyug hidi dikona.