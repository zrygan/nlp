Isa ka Adlaw nga Inugpahuway, mintras nagaagi sina Hesus sa uma ng trigo, nagpinamuks ang iya mga disipulo ning mga uhay ng trigo kag ginakiskis ninda ini kag ginakaon.
Pero may mga Pariseo didto nga naghambay sa inda, Bas ginahuman nindo ang ginabawal ng Kasuguan sa Adlaw nga Inugpahuway?
Nagsabat si Hesus sa inda, Way ba nindo nabasahi sa Kasulatan ang ginghuman ni David nang siya kag ang iya mga kaibahan hay nagutom?
Nagsuyod siya sa tolda ng Dios kag gingbuoy niya ang tinapay nga ginghalad kag gingkaon. Gingtaw-an da niya ang iya mga kaibahan. Pero way sinda nakasal aber pa nga ginabawal ini ng Kasuguan kay ang mga par lang adto ang puydi magkaon.
Naghambay pa si Hesus sa inda, Ako nga Ung ng Tawo hay may otoridad maghambay kung ano ang puydi nga humanon sa Adlaw nga Inugpahuway.
Isa pa ka Adlaw nga Inugpahuway, nagsuyod si Hesus sa sinagoga para magtudl. May tawo didto nga paralisado ang iya tuo nga kamot.
Yadto da didto ang mga eskriba kag mga Pariseo. Nagapangit sinda ning paagi kung pauno iakusar si Hesus. Ngan ginabantayan ninda kung paayuhon niya adto nga tawo sa Adlaw nga Inugpahuway.
Pero sayod ni Hesus kung ano ang inda ginahunahun. Ngan naghambay siya sa tawo nga paralisado ang kamot, Magtindog ka kag magpalapit diri sa atubangan. Ngan nagtindog siya kag nagkadto didto.
Pagkatapos, naghambay si Hesus sa inda, May pangutana ako sa indo. Ano ang ginatugot ng Kasuguan sa Adlaw nga Inugpahuway: ang paghuman ning maayo o ang paghuman ning malain? Ang pagluwas ng kabuh o ang pagpatay?
Gingsir sinda tanan ni Hesus. Pagkatapos naghambay siya sa tawo nga paralisado ang kamot, Unata ang imo kamot. Ging-unat niya ang iya kamot kag nag-ayo gid ini.
Pero sobra gid ang kahangit ng mga eskriba kag ng mga Pariseo, ngan nag-inistoryahan sinda kung ano ang humanon ninda kay Hesus.
Nang adto nga tyempo, nagtukad si Hesus sa isa nga bukid para magpangamuy. Kag nagpangamuy siya didto ning bilog nga gab-i.
Pagkaaga, gingtawag niya ang iya mga disipulo kag nagpil siya ning dose sa inda kag gingtawag nga mga apostoles.
Ang inda mga pangayan hay si Simon nga gingpangayanan da niya nga Pedro kag ang iya hali nga si Andres; si Santiago kag si Juan, si Felipe kag si Bartolome,
si Mateo kag si Tomas, si Santiago nga ung ni Alfeus, si Simon nga dati hay nagrebelde sa gobyerno ng Roma,
si Judas nga ung ni Santiago kag si Judas Iscariote nga imaw ang nagtraidor kay Hesus.
Pagkatapos nagtugbong si Hesus kaibahan ang iya mga apostoles hasta sa nakaabot sinda sa malapad nga kapatagan. Didto nagtipon ang madam niya nga disipulo kag ang kadam-dam nga tawo halin sa tanan nga lugar ng Judea kag sa Jerusalem. Igwa da ning halin sa mga syudad ng Tyre kag Sidon nga malapit sa dagat.
Nagkadto sinda didto para magpamat kay Hesus kag para ayuhon ang inda mga sakit. Ang iban nga ginapahugaan ng malain nga mga espiritu hay gingpaayo da niya.
Kag ang tanan nga tawo didto nagatinguh gid nga makatandog sa iya kay may gahom nga yar sa iya nga nagaayo sa inda tanan.
Nagsir si Hesus sa iya mga disipulo kag naghambay,
Bulahan kamo nga mga pobre;
kay nagapasakop kamo sa paghahar ng Dios.
Bulahan kamo nga ginagutom niyan;
kay taw-an kamo ng Dios ng tanan nga indo ginakahinangyan.
Bulahan kamo nga nagatangis niyan;
kay magahayakhak kamo!
Bulahan kamo kung hangitan kamo ng mga tawo, sikwayon, insultuhon kag siraon ninda ang indo pangayan,
tungod sa indo pagsunod sa akon nga Ung ng Tawo!
Kay imaw da in ang ginghuman ng inda kalulo-lulohan sa mga propeta nang una. Ngan magkalipay kamo kag maglukso sa tudo nga kalipay
kay mababaton nindo ang kadak gid nga premyo sa langit.
Pero makaluluoy gid kamo nga manggaranon niyan;
kay nakatilaw na kamo ng maayo nga pagpangabuh!
Makaluluoy da kamo nga busog na niyan;
kay magaabot ang adlaw nga magugutom kamo!
Makaluluoy da kamo nga nagahayakhak niyan;
kay magaabot ang adlaw nga magakalisod kag magadanguyngoy kamo!
Makaluluoy da kamo kung ginadayaw kamo ng tanan nga tawo,
kay imaw da in ang ginghuman ng inda kalulo-lulohan sa mga bukon matuod nga propeta nang una!
Pero ginahambay ko sa indo nga nagapamat sa akon, higugmaa nindo ang indo kaaway kag humani ning maayo ang nagadumot sa indo.
Pakamaayuha ang nagasump sa indo kag ipangamuy nindo ang nagamaltrato sa indo.
Kung tampaon ka sa pisngi, ipatamp mo pa ang kabuak. Kag kung may magbuoy ng imo bar nga pangsuy-ob, ayaw magpunggi kung buy-on pat ang imo kamisita.
Taw-i ang tanan nga nagapangay sa imo kag kung may magbuoy ng imo mga pagkabutang, ayaw na magbawia.
Humana nindo sa indo isigkatawo kung ano ang gusto nindo nga humanon ninda sa indo.
Kung ang ginahigugm lang nindo hay ang nagahigugm sa indo, mababaton ba nindo ang kaayuhan halin sa Dios? Ind! Kay aber ang mga makasasal ginahigugm da ninda ang nagahigugm sa inda.
Kag kung ang indo ginapakitaan ning maayo hay ang nagahuman lang ning maayo sa indo, may kaayuhan ba kamo nga mababaton halin sa Dios? Way! Kay aber ang makasasal imaw da ang inda ginahuman.
Kag kung ang ginapahuyam lang nindo hay ang sayod nindo nga imaw lang makakabayad, may kaayuhan ba kamo nga mababaton halin sa Dios? Way! Kay aber ang makasasal nagapahuyam da sa inda isigkapareho kay sayod ninda nga bayaran gid sinda ng inda gingpahuyam.
Imaw ini ang indo dapat humanon: higugmaa nindo ang indo kaaway kag humani sinda ning maayo. Kung magpahuyam kamo, pahuyamon nindo kag ind na maglaom nga bayaran pa. Kay kung humanon nindo ini, dak gid ang premyo nga mababaton nindo kag magiging mga ung kamo ng Pinakamataas nga Dios. Kay maayo gid ang Dios kag naluluoy siya aber sa mga tawo nga malain kag ind antigo magpasalamat sa iya.
Ngan maging maluluy-on kamo kay maluluy-on da ang indo Amay.
Ngan ayaw nindo paghusgahi ang iban para ind da kamo paghusgahan ng Dios. Ayaw kamo maghambay nga dapat sinda parusahan para ind da kamo pagparusahan ng Dios. Patawara nindo ang nakasal sa indo para patawaron da kamo ng Dios.
Maging maatag kamo para maatag da ang Dios sa indo. Kung nagatao ang Dios sa indo, ginasukoy gid niya ini ning maayo, ginadasok, ginayugoyug kag nagapang-aawas pa. Kay ang pangsukoy nga ginggamit nindo sa iban imaw da ang pangsukoy nga gagamiton sa indo.
Pagkatapos adto, gingtudluan sinda ni Hesus paagi sa ini nga parabola: Ind puydi mag-agbay ang buta sa buta kay pareho sinda nga mahuhuyog sa buh.
Way ning disipulo nga mas labaw pa sa iya maestro, pero kung natun-an na niya ang tanan, magiging pareho na siya ng iya maestro.
Bas nakikit mo gid ang puling sa mata ng imo isigkatawo, pero ikaw way mo makit ang daw mabahoy nga kahoy nga yar sa imo mata?
Pauno ka makahambay, Abi, buy-on ko ang puling sa imo mata, pero ang yar sa imo mata hay daw mabahoy nga kahoy nga way mo makit? Hipokrito! Buy-a anay ang daw mabahoy nga kahoy sa imo mata para makakit ka maayo, agud mabuoy mo ang puling sa mata ng imo isigkatawo.
Ang maayo nga kahoy ind makapamunga ng malain kag ang malain nga kahoy ind makapamunga ng maayo.
Makikilaya ang kada kahoy sa iya bunga. Ang tanom nga tunukon, way nagapamunga ng igos o ubas.
Pareho da ini sa tawo; ang maayo nga tawo nagahambay maayo kay maayo ang iya hunahun. Pero ang malain nga tawo, nagahambay malain kay malain ang iya hunahun. Kay kung ano ang yar sa hunahun ng tawo, imaw da ang nagaluwas sa iya bb.
Bas ginatawag nindo ako, Ginoo, Ginoo, pero way nindo ginasunura ang akon ginahambay?
Ipakit ko sa indo kung ano ang kapareho ng tawo nga nagapalapit sa akon, nagapamat kag nagatuman ng akon mga ginatudl.
Pareho siya sa tawo nga bago iugdok ang iya bayay, nagkutkot anay siya ng kadayom kag gingbutang ang pundasyon sa bato, tapos ging-ugdok niya ang bayay didto. Nang nagbah ang sub kag lumapaw ang tub, ginghampas ang bayay pero way ini nagub kay ging-ugdok sa matibay nga pundasyon.
Pero ang tawo nga nagapamat ng akon mga ginatudl pero way nagatuman, pareho siya sa tawo nga nag-ugdok ng iya bayay sa lugar nga way pundasyon. Nang ginghampas ng makusog nga bah ang bayay, natumba ini nga daan kag nawasak gid.