1: Omawon an Kagurangnan !
: Mag-awit nin bagong awit sa Kagurangnan ;
: omawon siya sa katiriponan nin mga maimbod!
2: Mag-ogma ka, O Israel, huli kan saimong Kaglalang;
: mag-ogma kamo, mga aki nin Sion, huli kan saindong hade!
3: Magsayaw sa kaomawan nin saiyang ngaran;
: mag-awit saiya sa tanog kan tamborin asin lira.
4: Ikinakaogma nin Kagurangnan an saiyang banwaan;
: an mapakumbaba tinatawan niya nin kapangganahan.
5: Ipag-ogma kan banwaan nin Dios an saindang kapangganahan;
: magdamlag na mag-awit sinda sa kaogmahan.
6: Sa saindang ngoso an mga kurahaw nin kaogmahan sa Dios,
: asin mga espada na doble an tarom sa saindang mga kamot,
7: tanganing daogon an mga nasyon
: asin padusahan an mga banwaan;
8: tanganing kadenahan an saindang mga hade;
: asin kadenahan nin lansang an saindang mga lider;
9: tanganing hukoman an mga nasyon, sosog sa pagboot nin Dios.
: Ini an kamurawayan para sa gabos na maimbod sa Dios.
: Omawon an Kagurangnan !