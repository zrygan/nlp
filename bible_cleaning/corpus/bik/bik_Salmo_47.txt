1: Gabos na banwaan, magparakpak kamo sa kaogmahan!
: Ikurahaw nindo sa Dios mga awit nin kaogmahan!
2: Huli ta an Kagurangnan , an Kahorohalangkawe, kinatatakotan,
: dakulang hade sa bilog na kinaban.
3: Ipinapasakop niya sato an mga banwaan,
: an mga nasyon ibinubugtak niya sa satong pamitisan.
4: An satong pamana pinili niya para sato,
: an orgulyo ni Jacob na saiyang namomotan.
5: An Dios suminakat kaiba an kinurahaw,
: an Kagurangnan kaiba an tanog nin trompeta.
6: Mag-awit kamo nin mga pag-omaw sa Dios!
: Mag-awit kamo nin mga pag-omaw sa satong hade!
7: An Dios hade kan bilog na kinaban;
: omawon siya sa paagi nin mga salmo!
8: An Dios nagtutukaw sa saiyang banal na trono;
: siya naghahade sa mga nasyon.
9: Nagtitiripon an mga prinsipe nin mga banwaan,
: siring man an banwaan kan Dios ni Abraham.
: Siya orog na mapangyari ki sa gabos na hukbo;
: pinakahalangkaw siya sa mga naghahade.