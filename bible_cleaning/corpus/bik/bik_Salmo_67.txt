1: O Dios, kaheraki asin bendisyoni kami;
: paliwanaga sa samo an saimong lalawogon,
2: tanganing maaraman kan bilog na daga an saimong kabotan;
: tanganing an gabos na nasyon makaaram kan saimong kaligtasan.
3: Pag-omawon ka logod kan gabos na tawo, O Dios;
: pag-omawon ka logod kan gabos na tawo!
4: Mag-ogma logod an gabos na nasyon asin mag-awit sa kaogmahan,
: huli ta matanos na hinuhukoman mo an mga banwaan
: asin an lambang nasyon sa daga saimong pinapangenotan.
5: Pag-omawon ka logod kan gabos na tawo, O Dios;
: pag-omawon ka logod kan gabos na tawo!
6: Itinao kan daga an saiyang bunga;
: an Dios, an satuyang Dios, an nagbendisyon sato.
7: Benendisyonan kita nin Dios;
: matakot logod saiya an gabos na tawo sa kinaban.