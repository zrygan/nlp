1: Hale sa kairaroman
: minaagrangay ako saimo, Kagurangnan !
2: Kagurangnan, dangoga an sakong tingog!
: Hinanyoga an sakong mga pakimaherak!
3: Kagurangnan , kun itinala mo an mga kasalan,
: siisay an matagal, Kagurangnan?
4: Alagad yaon saimo an pagpatawad,
: tanganing ika samong katakotan.
5: An kalag ko naghahalat kan tabang nin Kagurangnan ;
: an saiyang tataramon iyo an sakong linalaoman.
6: Naghahalat ako sa Kagurangnan ,
: orog pa sa mga bantay na naghahalat kan kaagahon,
: kan mga bantay na naghahalat kan kaagahon.
7: O Israel, maglaom ka sa Kagurangnan !
: Huli ta nasa saiya an danay na pagkamoot,
: asin an kapanoan nin kaligtasan.
8: Tutuboson niya an banwaan nin Israel
: sa gabos nindang kasalan.