1: O dakulang tawo, tadaw ta ipinaghahambog mo an saimong karatan,
: na ginibo mo tumang sa tawong banal?
2: Bilog na maghapon iniisip mo an pagpakaraot nin iba,
: an dila mo siring sa matarom na labaha, ika na parapasaluib.
3: Orog na namomotan mo an karatan ki sa karahayan;
: asin an pagputik ki sa pagsabi nin katotoohan.
4: Namomotan mo an pagratak sa iba, na nakakakulog,
: O dila na madaya.
5: Alagad tutunawon ka nin Dios sagkod pa man;
: kukuahon ka niya asin hahaleon sa saimong erokan;
: gagaboton ka niya sa daga nin mga nabubuhay.
6: Mahihiling ini kan mga matanos asin sinda magkakatarakot;
: ngingisihan ka ninda dangan masabi,
7: Hilinga an lalaki na habong gibohon an Dios bilang saiyang pailihan,
: kundi nagsarig sa kadakulan kan saiyang kayamanan,
: asin naglaom sa sadiring kasombikalan.
8: Alagad ako kabaing sa kahoy nin oliba sa harong nin Dios.
: Nagsasarig ako sa danay niyang pagkamoot
: sa panahon na daing kasagkoran.
9: Sagkod pa man magpapasalamat ako saimo, huli ta ini saimong ginibo.
: Sa atubang kan saimong banwaan, irurukyaw ko na ika marahay.