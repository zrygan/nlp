1: Sagkod nuarin mo ako lilingawan, Kagurangnan ?
: Sagkod nuarin mo tatagoon sako an saimong lalawogon?
2: Sagkod nuarin ko titioson an kasakitan?
: Sagkod nuarin mapapano nin kamondoan aldaw banggi an sakuyang puso?
: Sagkod nuarin an panggana sako kan sakuyang mga kaiwal?
3: Hilinga asin simbaga ako, Kagurangnan kong Dios.
: Balikan an sakong kosog; hare pagtugot na ako magadan.
4: Hare pagtugot na magsabi an sakong mga kaiwal, Nadaog mi siya.
: Hare pagtugot na mag-ogma sinda huli ta ako nadaog.
5: Minasarig ako sa danay mong pagkamoot;
: mag-oogma an puso ko sa saimong kaligtasan.
6: Mag-aawit ako sa Kagurangnan ,
: huli ta nagin marahayon siya sako.