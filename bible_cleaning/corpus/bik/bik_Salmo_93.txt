1: Hade an Kagurangnan .
: Siya nagugubingan nin kamahalan asin kosog.
: Masarig an namumugtakan kan kinaban
: asin dai matatanyog.
2: An saimong trono, Kagurangnan , masarig poon kaidto;
: ika nabubuhay na mayong kapinonan asin mayong kataposan.
3: O Kagurangnan ,
: ilinangkaw kan mga baha an saindang mga tingog,
: kinosog kan mga baha an saindang hagubohob.
4: Orog na makosog ki sa hagubohob nin mga katubigan,
: orog na makosog ki sa alon nin kadagatan,
: an Kagurangnan mapangyari sa kaitaasan.
5: An saimong mga togon mayo nin kataposan, Kagurangnan ,
: asin totoong banal an saimong Templo,
: sa panahon na daing kataposan.