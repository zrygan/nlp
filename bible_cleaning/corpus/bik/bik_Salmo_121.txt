1: Itinitingkalag ko sa mga bulod an mga mata ko;
: saen daw magikan an tabang para sako?
2: An tabang para sako magikan sa Kagurangnan
: na naggibo kan langit asin daga.
3: Dai ka niya papabayaan na mahulog;
: an parabantay mo dai makatorog.
4: Dai matungka, dai makatorog
: an parabantay nin Israel.
5: Babantayan ka nin Kagurangnan ;
: yaon siya sa kataed mo tanganing ika ingatan.
6: Kun aldaw dai ka mararaot kan init;
: kun banggi dai ka mararaot kan bulan.
7: Ililikay ka nin Kagurangnan sa gabos na pag-alaman;
: aatamanon niya an saimong buhay.
8: Iingatan ka nin Kagurangnan sa saimong paghale asin pagbalik
: ngunyan asin sagkod pa man.