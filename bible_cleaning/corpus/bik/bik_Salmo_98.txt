1: Mag-awit nin bagong awit sa Kagurangnan ,
: huli ta guminibo siya nin mga ngangalasan!
: Sa sadiri niyang kapangyarihan asin banal na kosog
: nakamtan niya an kapangganahan.
2: Ipinahayag nin Kagurangnan an saiyang kapangganahan;
: ipinahiling niya sa mga nasyon an saiyang kapangyarihan sa pagligtas.
3: Naromdoman niya an danay niyang pagkamoot
: asin pagkamaimbod sa harong ni Israel.
: Nahiling kan gabos na poro kan daga an kapangganahan kan satuyang Dios.
4: Gabos na daga maogmang magkurahaw sa Kagurangnan ;
: omawon siya sa mga awit asin sa mga kurahaw nin kaogmahan!
5: Mag-awit nin mga pag-omaw sa Kagurangnan !
: Musika tugtogon sa arpa!
6: Patanogon an mga trompeta asin an mga hamodyong;
: maogmang magkurahaw sa Kagurangnan na satuyang hade.
7: Maghagubohob an dagat asin an gabos na yaon diyan;
: an kinaban asin an gabos na nag-eerok diyan.
8: Pumarakpak an mga katubigan;
: sabay na mag-arawit sa kaogmahan an kabubuldan sa atubang nin Kagurangnan ,
9: huli ta madatong siya tanganing maghukom sa daga.
: Maghuhukom sa mga banwaan nin kinaban
: sa katanosan asin sa katotoohan.