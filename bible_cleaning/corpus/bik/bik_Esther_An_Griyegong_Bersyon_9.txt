1: Kan ikatreseng aldaw kan bulan nin Adar, an aldaw na itinalaan sa paggibo kan pagboot kan hade,
2: an mga kaiwal kan mga Judio iyo an nagkagaradan. Nagkatarakot sa mga Judio an mga tawo saen man na lugar, asin mayo nin siisay man na nakatindog laban sainda.
3: Sa katunayan, an gabos na opisyal sa probinsyaan mga gobernador, an mga administrador, asin an mga eskriba kan hadenagpahiling nin paggalang sa mga Judio huli ta gabos sinda takot ki Mardokeo.
45: An dekreto kan hade iyo an nakapabantog kan saiyang ngaran sa bilog na imperyo.
6: Duman sa Susa, sa mismong pangenot na syudad, limang gatos na lalaki an ginadan kan mga Judio,
710: dangan sinamsam ninda an mga pagsadiri kan mga kaiwal. Kaiba sa mga nagadan iyo an sampolong aking lalaki ni Haman na aki ni Hammedata, na sarong Bugayo, an kaiwal kan mga Judio: si Farsanestain, Delfon, Fasga, Faradata, Barea, Sarbaka, Marmasima, Arofaeo, Arsaeo, asin Zabotaeo.
11: Kan aldaw man sanang idto ibinareta sa hade an bilang kan nagadan sa Susa.
12: Nagsabi an hade ki Reyna Esther, Duman sana sa Susa limang gatos na lalaki an nagadan kan mga Judio, kaiba an sampolong aking lalaki ni Haman. Orog pa gayod an ginibo ninda sa mga probinsya! Ano pa an boot mong hagadon? Sabihan sako asin makakamtan mo iyan.
13: Nagsimbag si Esther, Kun pagmarahayon kan hade, itugot pa logod sa aga sa mga Judio sa Susa, an ginibo ninda ngunyan na aldaw. Dangan ipabitay mo an mga bangkay kan sampolong aking lalaki ni Haman.
14: Nag-oyon sa kahagadan na ini an hade asin tinugotan niya an mga Judio na bitayon an sampolong aking lalaki ni Haman.
15: Kan ikakatorseng aldaw kan bulan nin Adar, nagtiripon an mga Judio sa Susa asin nakagadan pa nin tolong gatos na lalaki. Alagad dai ninda sinamsam an pagsadiri kan mga kaiwal.
16: An mga Judio sa mga probinsya nagtiripon man tanganing depensahan an saindang buhay. Naubos ninda an mga kaiwal kan magadan ninda an kinse mil na naoongis sainda. Alagad dai ninda sinamsam an pagsadiri kan mga kaiwal.
17: Nangyari ini kan ikatreseng aldaw kan bulan nin Adar. Nagpahingalo sinda kan ikakatorseng aldaw asin maogmang nagpyesta sa aldaw na ini.
18: Alagad nagpyesta an mga Judio sa Susa kan ikakinseng aldaw huli ta ginaradan ninda an mga kaiwal kan ikatrese saka ikakatorse dangan nag-ontok sinda kan ikakinseng aldaw.
19: Ini an dahelan kun tadaw ta pinagseselebrar kan mga Judio na nag-eerok sa saradit na mga banwa an ikakatorseng aldaw kan bulan nin Adar bilang sarong aldaw nin kaogmahan asin karakanan, aldaw nin pagtao nin regalo sa lambang saro.
20: Ipinasurat ni Mardokeo sa sarong libro an mga pangyayaring ini dangan ipinadara niya sa gabos na Judio sa bilog na Imperyo nin Persia, nasa harani man o nasa harayo.
21: Pinagbotan niya sinda na selebraron taon-taon an ikakatorse asin ikakinseng aldaw kan bulan nin Adar bilang pyesta.
22: Iyo ini an mga aldaw na nagkaigwa nin kapahingaloan an mga Judio sa saindang mga kaiwal; ini an bulan na naribayan nin kaogmahan an saindang kasakitan saka nin pagselebrar an saindang pagmondo. Sinuratan sinda ni Mardokeo na selebraron an mga aldaw na ini sa paagi nin pagkarakan, pag-orogma, dangan pagtao nin mga kakanon sa lambang saro asin sa mga dukha.
23: Kaya inako kan mga Judio an gabos na isinurat sainda ni Mardokeo.
24: Huli ta an kaiwal kan mga Judio na si Haman na aking lalaki ni Hammedata, an Bugayo,nagripa inapod ining purim tanganing maaraman an aldaw para sa paggadan kan mga Judio.
25: Alagad nagduman si Esther sa hade asin nagpaluwas ini nin mga pagboot na gibohon ki Haman an maraot na plano kaini laban sa mga Judio, asin na bitayon si Haman saka an mga aking lalaki kaini.
26: Kaya an pyestang ini inapod na Purim, tataramon na an kahulogan ripa. Huli kan surat ni Mardokeo saka huli kan gabos na tinios ninda, asin huli kan gabos na nangyari sainda,
27: ginibo ining pagsusundon kan mga Judio para sa saindang sadiri, sa mga kapagarakian ninda, asin sa siisay man na boot magin Judio, na sa talaan na panahon, taon-taon, seselebraron ninda an duwang aldaw na ini sosog sa pagboot ni Mardokeo.
28: Napagkaoroyonan ninda na an duwang aldaw na ini saindang gigiromdomon, na seselebraron kan lambang pamilya sa lambang henerasyon, sa lambang probinsya asin sa lambang syudad. An pagselebrar kan Pyesta nin Purim dai oontokon kan mga Judio, ni an paggiromdom kaini lilingawan kan saindang mga kapagarakian.
29: Kaiba ni Mardokeo, nagsurat man si Reyna Esther na aki ni Aminadab. Itinao niya an bilog niyang kapangyarihan sa saiyang surat manongod sa Purim, na isinurat na kaidto ni Mardokeo.
30: An surat ipinanongod sa gabos na Judio, asin an mga kopya kaini ipinadara sa syento beynte y syeteng mga probinsya kan imperyo ni Jerjes. An surat nagmawot nin katoninongan asin katiwasayan para sa mga Judio,
31: saka nagboot sainda asin sa saindang mga kapagarakian na selebraron an aldaw nin Purim sa talaan na panahon, siring na nag-ako sinda nin mga pagsusundon para sa pag-ayuno saka para sa mga panahon nin pagmomondo. Ipinagboot ini ni Mardokeo saka ni Reyna Esther.
32: An pagboot ni Esther nagpatotoo kan mga pagsusundon para sa Purim, asin isinurat ini sa sarong libro.