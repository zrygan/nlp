1: Jerusalem, hubaa an sulot mong gubing nin kamondoan asin kasakitan, dangan sulotan an mayo nin kasagkoran na gayon kan kamurawayan nin Dios.
2: Sulotan an alikboy nin katanosan nin Dios. Bugtakan sa saimong payo an korona kan kamurawayan nin Dios na Mayo nin Kasagkoran.
3: Ipapahiling nin Dios an saimong kagayonan sa lambang nasyon sa daga.
4: Sagkod lamang na masabi siya saimo: An saimong katiwasayan naghahale sa saimong katanosan, asin an saimong kagayonan naghahale sa saimong kaimbodan sako.
5: Magbangon ka, Jerusalem, magtindog ka sa alitoktok kan bukid. Hilinga kun saen tinitipon kan An Banal an saimong mga aki na hale sa sirangan saka hale sa solnopan. Nag-oorogma sinda huli ta nagiromdoman sinda nin Dios.
6: Jerusalem, kinurua saimo kan mga kaiwal an saimong mga aki asin nagraralakaw sinda mantang dinadara sinda sa harayo; alagad ibabalik sinda saimo nin Dios na lunad sa kamurawayan, na garong nakatukaw sa trono nin hade.
7: Nagboot an Dios na pahababaon an lambang halangkaw na bukid asin an daing sagkod na mga bulod; nagboot siya na tambakan an mga kapantayan saka patagon an daga, tanganing ligtas na makapuli an banwaan nin Israel sa kamurawayan nin Dios.
8: Sa pagboot nin Dios, matunga an mga kadlagan nin mahahamot na mga kahoy tanganing lindongan an banwaan nin Israel.
9: An Dios iyo an mangengenot sa pagpuli kan Israel. Mabalik sinda na nag-oogma nin marahay, na pinangengenotan kan saiyang pagkaherak asin katanosan, asin napapalibotan kan liwanag nin saiyang mamuraway na presensya.