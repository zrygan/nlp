1: Israel, an Kagurangnan na naglalang saimo nagsabi,
: Dai ka matakotililigtas taka.
: Inapod taka sa saimong ngaransadiri taka.
2: Kun mag-agi ka sa hararom na katubigan, kaibahan mo ako;
: dai ka madadaog kan saimong mga kasakitan.
: Kun mag-agi ka sa kalayo, dai ka masusulo;
: dai ka maaano kan mga masakit na pagbalo.
3: Huli ta ako an Kagurangnan na saimong Dios,
: an banal na Dios nin Israel, an nagliligtas saimo.
: Itatao ko an Egipto bilang pantubos sa saimo;
: an Etiopia saka an Seba, bilang karibay mo.
4: Papabayaan ko an mga nasyon tanganing iligtas an saimong buhay,
: huli ta mahalaga ka sa sako,
: asin huli ta namomotan taka sako ginagalangan.
5: Dai ka matakotkaiba mo ako!
: Ipupuli ko saimo an saimong namamanwaan
: hale sa sirangan asin sa solnopan.
6: Tataraman ko an amihan na butasan sinda
: asin an habagat na dai sinda pagpugolon.
: Tugote nindong magbalik an sakong banwaan
: hale sa harayong mga daga, hale sa gabos na poro ka kinaban.
7: Sinda an sadiri kong banwaan
: asin ako an naglalang sainda tanganing magdara sako nin kamurawayan.
8: Nagsabi an Dios,
: Paatubanga an sakong banwaan sa hukoman.
: Igwa sinda nin mga mata, alagad mga buta;
: mga bongog, maski igwang mga talinga!
9: Apoda an mga nasyon nganing mag-atubang sa hukoman.
: Arin sa saindang mga dios-dios an nakakaaram kan maabot na panahon?
: Arin sainda an naghula kan nangyayari ngunyan?
: Padarahan sa mga dios-dios na ini an saindang mga saksi
: tanganing magpatotoo na tama sinda,
: tanganing magsabi na totoo an saindang mga tataramon.
10: Banwaan nin Israel, kamo an sakong mga saksi;
: pinili ko kamo nganing magin sorogoon ko,
: tanganing mamidbidan nindo ako asin magtubod kamo sa sako
: patin masabotan nindo na ako sana an Dios.
: Pwera sako, mayo na nin ibang dios;
: mayo nanggad kaidto asin dai nanggad magkakaigwa.
11: Ako sana an Kagurangnan ,
: asin pwera sako mayo na nin paraligtas.
12: Hinulaan ko an mangyayari,
: dangan nag-abot ako sa pagtabang saimo.
: Mayo pang dayuhan na dios na naggibo kaini;
: kamo an sakong mga saksi.
13: Ako an Dios asin magdadanay na Dios sagkod pa man.
: Mayong makakadulag sa sakong kapangyarihan;
: mayong makakaliwat kan sakong ginigibo.
14: An banal na Dios nin Israel, an Kagurangnan na nagliligtas saindo, nagsasabi,
: Sa pagligtas saindo, mapadara ako nin hukbo laban sa Babilon;
: gagabaon ko an trangkahan kan syudad,
: asin an mga kinurahaw kan saiyang namamanwaan magigin pagtangis.
15: Ako an Kagurangnan , an saindong banal na Dios.
: Ako an naglalang saimo, Israel, asin ako an saimong hade.
16: Kaidtong panahon an Kagurangnan naggibo nin sarong dalan sa dagat,
: sarong agihan sa dakulang katubigan.
17: Pinangenotan niya an sarong mapangyaring hukbo pasiring sa kapahamakan,
: sarong hukbo nin mga karwahe saka mga kabayo.
: Nagkaturumba sinda asin dai na nakabangon,
: pinalsok sinda siring sa laad nin sarong ilawan.
18: Alagad nagsabi an Kagurangnan ,
: Hare na nindo pagromdoma an mga pangyayari kan mga aldaw na nakaagi,
: ni horophoropon an mga bagay na nangyari haloy nang panahon.
19: Magmasid kamo para sa bagong bagay na gigibohon ko.
: Nangyayari na ininahihiling na nindo ini ngunyan!
: Magibo ako nin sarong dalan sa kalangtadan
: asin tatawan ko kamo nin mga burabod nin tubig duman.
20: Maski an mga lalaw na hayop magalang sako;
: an mga lalaw na ayam saka mga ostrits maomaw sako.
: Kun an mga salog pabuloson ko na sa desyerto
: tanganing tawan nin tubig an pinili kong banwaan.
21: Sinda an banwaan na ginibo ko para sako,
: asin mag-aawit sinda sako nin mga pag-omaw!
22: Nagsasabi an Kagurangnan ,
: Alagad napagal ka sako, Israel;
: dai ka nagsamba sako.
23: Dai ka nagdara sako kan saimong karnero para sa tinutong na atang;
: dai mo ako inomaw kan saimong mga sakripisyo.
: Dai taka pinagabatan huli sa mga dolot
: ni pinagal huli sa paghagad nin insenso.
24: Dai mo ako ibinakal nin insenso
: o binasog kan mga taba kan saimong mga hayop.
: Alagad pinagabatan mo ako kan saimong mga kasalan;
: pinagal mo ako huli kan saimong kasombikalan.
25: Alagad, ako an Dios na nagpapatawad kan saimong mga kasalan,
: asin ginigibo ko ini huli ta ako an Dios.
: Dai ko na gigiromdomon an saimong mga kasalan.
26: Maghampang kita sa hukoman; isangat mo an saimong kaso
: asin patotoohan mo na tama ka!
27: Nagkasala an naenot mong ginikanan;
: nagkasala tumang sako an saimong mga lider,
28: asin binasang-basang kan saimong mga pamayo an sakong santwaryo.
: Kaya pinabayaan kong mapahamak an Israel;
: itinugot kong pag-olog-ologon an sadiri kong banwaan.