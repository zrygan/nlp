1: Tawe ako nin katanosan, O Dios,
: asin suroga ako tumang sa mga maraot;
: ligtasan ako sa mga tawong madaya asin bakong matanos!
2: Ika, O Dios, an sakuyang pailihan;
: tano ta ako saimong isinisikwal?
: Tadaw ta padagos akong nagtitios
: huli kan pang-aapi kan sakong mga kaiwal?
3: Padarahan an saimong liwanag asin katotoohan;
: logod ako saindang pangenotan,
: darahon sa banal mong bulod asin sa saimong erokan.
4: Dangan madolok ako sa altar nin Dios,
: sa Dios na sakuyang kaogmahan.
: Oomawon taka sa pagtugtog kan lira,
: O Dios, sakuyang Dios.
5: Tadaw ta mamondo ka, O kalag ko?
: Tadaw ta napupurisaw ka?
: Maglaom ka sa Dios;
: huli ta oomawon ko siya giraray,
: sakuyang tabang asin sakuyang Dios.