1: Tadaw ta nag-iisip an mga nasyon nin pagtumang?
: Tadaw ta nag-iisip an mga tawo nin mayong kamugtakan?
2: Nagrerebelde an saindang mga hade,
: nagbuburonyog an saindang mga pamayo tumang sa Kagurangnan
: asin tumang sa hade na saiyang pinili.
3: Olay ninda, Putolon ta an gapos ninda sato,
: haleon ta an sakal na ibinugtak sato.
4: Nagngingisi an nagtutukaw sa kalangitan;
: pinagtutuya-tuya sinda nin Kagurangnan .
5: Dangan sa kaanggotan, sinda saiyang pinatanidan,
: asin pinatakot sinda sa saiyang labi-labing kaanggotan.
6: Nagtaram siya, Ibinugtak ko an sakong hade sa Sion, an banal kong bulod.
7: Ihahayag ko an dekreto nin Kagurangnan
: Nagtaram siya sako, Ika an sakuyang aki,
: ngunyan na aldaw nagin ama mo ako.
8: Maghagad ka asin ipapamana ko saimo an gabos na nasyon,
: ipapasadiri ko saimo an bilog na kinaban.
9: Babarion mo sinda sa paagi nin sarong sugkod na lansang;
: roronoton mo sinda siring sa sarong koron.
10: Kaya, mga hade, hinanyoga nindo an patanid na ini;
: kamong mga pamayo nin kinaban, horophoropa an katukdoan na ini
11: Maglingkod kamo na may pagkatakot sa Kagurangnan ;
12: magtakig asin magduko kamo saiya; ta tibaad lumaad tolos an saiyang kaanggotan,
: asin bigla kamong magadan.
: Paladan an gabos na nagpapaampon saiya.