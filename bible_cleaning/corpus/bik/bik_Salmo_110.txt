1: An Kagurangnan nagtaram sa sakong kagurangnan,
: Tumukaw ka sa too ko,
: sagkod na an mga kaiwal mo gibohon kong tungtongan kan mga bitis mo.
2: Ipapadara nin Kagurangnan hale sa Sion an setro nin saimong kapangyarihan.
: Maghade ka sa tahaw kan saimong mga kaiwal!
3: Sa aldaw na labanan mo an saimong mga kaiwal,
: sa marahay na boot iibahan ka kan saimong banwaan.
: Siring sa ambon nin kaagahon,
: an mga hoben na lalaki madatong saimo diyan sa banal na kabubuldan.
4: An Kagurangnan nagsumpa asin dai niya ini babawion
: Ika padi sagkod pa man sosog sa orden ni Melkizedek.
5: Yaon sa too mo an Kagurangnan ;
: an mga hade dadaogon niya, kun siya maanggot.
6: Huhukoman niya an mga nasyon
: asin an daga papanoon niya nin mga bangkay;
: dadaogon niya an mga hade sa bilog na kinaban.
7: Mainom siya sa burabod na yaon sa tampi kan dalan,
: dangan makakamtan niya an kapangganahan.