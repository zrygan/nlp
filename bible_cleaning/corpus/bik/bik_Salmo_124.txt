1: Ano daw kun bako tang kakampi an Kagurangnan ?
: Simbag, O Israel!
2: Kun dai ta nagin kakampi an Kagurangnan
: kan salakayon kita kan satong mga kaiwal,
3: buhay pa kutana kitang hinalon ninda,
: kan maglaad an saindang kaanggotan tumang sato;
4: inanod kutana kita kan baha,
: nalantopan kutana kita kan tubig;
5: nalamos kutana kita sa makosog na bulos kan katubigan.
6: Pasalamatan ta an Kagurangnan ,
: na dai kita ipinagadan sa satong mga kaiwal.
7: Nakadulag kita siring sa sarong gamgam sa litag nin mga paraayam;
: naraot an siod, asin nakaligtas kita!
8: An satong tabang yaon sa ngaran nin Kagurangnan ,
: na naggibo kan langit asin daga.