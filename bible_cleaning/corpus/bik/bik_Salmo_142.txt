1: Minaagrangay ako sa Kagurangnan ,
: nakikimaherak ako saiya tanganing tabangan.
2: Dinadara ko saiya an gabos kong hinanakit;
: ipinapahayag ko saiya an gabos kong sakit.
3: Kun maluya na an sakong espiritu,
: aram niya an gigibohon ko.
: Sa dalan na sakong pinaglalakawan,
: igwang itinagong litag para sako an sakong mga kaiwal.
4: Nagkiling ako sa too ko,
: alagad mayo nin matabang sako.
: Mayo nin masurog sako,
: mayo nin nagmamakulog sako.
5: Minaagrangay ako saimo, Kagurangnan ;
: ika, Kagurangnan , an sakong pailihan,
: sakong kahirasan sa daga nin mga buhay.
6: Dangoga an sakong inagrangay,
: huli ta ako nasa kairaroman nin kasakitan.
: Ligtasan ako sa mga nagpapasakit sako,
: huli ta orog na makosog sinda sako.
7: Haleon mo ako sa bilanggoan,
: nganing magpasalamat ako sa saimong ngaran!
: Papalibotan ako kan mga matanos,
: huli ta karahayan an ipapahiling mo sako.