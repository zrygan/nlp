1: An Kagurangnan naghahade;
: magtakig an mga banwaan.
: Nagtutukaw siya sa saiyang trono, sa ibabaw kan mga kerubin;
: maglinog an daga.
2: An Kagurangnan bantog sa Sion;
: siya orog na halangkaw sa gabos na nasyon.
3: An lambang saro mag-oomaw kan saiyang dakula asin ginagalangan na ngaran.
: Siya banal!
4: Mapangyaring hade, namomoot ka sa hustisya;
: pinapangyari mo an katanosan sa Israel;
: nagdara ka nin hustisya asin katanosan.
5: Pag-omawon an Kagurangnan na satuyang Dios;
: sa atubang kan saiyang trono, sambahon siya!
: Siya banal!
6: Kabilang sa mga padi niya si Moises saka si Aaron,
: kabilang sa mga nag-arang kan ngaran niya si Samuel.
: Nag-apod sinda sa Kagurangnan , asin sinimbag niya sinda.
7: Nagtaram siya sainda hale sa hariging panganoron;
: kinuyog ninda an mga togon saka pagboot na itinao niya sainda.
8: Kagurangnan nyamong Dios, sinimbag mo sinda;
: para sainda ika an Dios na nagpapatawad,
: alagad nagpapadusa kan saindang mga maraot na gawe.
9: Pag-omawon an Kagurangnan nyamong Dios,
: asin sambahon siya sa saiyang banal na bulod!
: Huli ta banal an Kagurangnan na samuyang Dios.