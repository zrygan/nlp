1: Kagurangnan , sa saimo itinitingkalag ko an sakong mga mata;
: sa saimo, na nag-eerok sa kalangitan.
2: Siring na an sorogoon naghihiling sa saiyang kagurangnan,
: siring na an babaeng sorogoon naghihiling sa saiyang babaeng kagurangnan,
: kami man naghihiling saimo, Kagurangnan nyamong Dios,
: sagkod na maherak ka sa samo.
3: Kaheraki kami, Kagurangnan , kaheraki kami;
: huli ta haloy na kaming ikinakaongis nin marahay.
4: Haloy na kaming pinag-oolog-olog kan mga mayaman,
: asin ikinakaanggot kan mga mapaabaw-abaw.