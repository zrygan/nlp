1: An mga aking lalaki ni Levi iyo si Gerson, Kohat, asin Merari.
2: An mga aking lalaki ni Kohat iyo si Amram, Izar, Hebron, asin Uzziel.
3: Nagkaigwa nin duwang aking lalaki si Amram na iyo si Aaron saka si Moises, asin sarong aking babae na an ngaran Miriam.
: An mga aking lalaki ni Aaron iyo si Nadab, Abihu, Eleazar, asin Itamar.
4: Iyo ini an mga kapagarakian ni Eleazar sa pasurunod-sunod na henerasyon magpoon saiya; Eleazar, Finehas, Abisua,
5: Bukki, Uzzi,
6: Zerahias, Meraiot,
7: Amarias, Ahitub,
8: Zadok, Ahimaaz,
9: Azarias, Johanan,
10: Azarias an naglingkod sa Templo na ipinatugdok ni Hadeng Solomon sa Jerusalem,
11: Amarias, Ahitub,
12: Zadok, Sallum,
13: Hilkias, Azarias,
14: Seraias, asin Jozadak.
15: Itinapok ni Hadeng Nebukadnezzar si Jehozadak kaiba kan ibang mga tawo sa Juda saka Jerusalem na ipinatapok nin Kagurangnan .
16: An mga aking lalaki ni Levi iyo si Gerson, Kohat, asin Merari.
17: Nagkaigwa man sinda nin sadiring mga aki. Si Libni asin si Simei iyo an mga aking lalaki ni Gerson.
18: An mga aking lalaki ni Kohat iyo si Amram, Izar, Hebron, asin Uzziel.
19: An mga aking lalaki ni Merari iyo si Mali asin si Musi.
20: Iyo ini an mga kapagarakian ni Gerson sa pasurunod-sunod na henerasyon magpoon saiya: Gerson, Libni, Jahat, Zimma,
21: Joa, Iddo, Zera, asin Jeaterai.
22: Iyo ini an mga kapagarakian ni Kohat sa pasurunod-sunod na henerasyon magpoon saiya: Kohat, Aminadab, Kora, Assir,
23: Elkana, Ebiasaf, Assir,
24: Tahat, Uriel, Uzzias, asin Shaul.
25: An mga aking lalaki ni Elkana iyo si Amasai asin si Ahimot.
26: Iyo ini an mga kapagarakian ni Ahimot sa pasurunod-sunod na henerasyon magpoon saiya: Ahimot, Elkana, Zofai, Nahat,
27: Eliab, Jeroham, asin Elkana.
28: Duwa an aking lalaki ni Samuel: an matua iyo si Joel, asin an ngohod iyo si Abias.
29: Iyo ini an mga kapagarakian ni Merari sa pasurunod-sunod na henerasyon magpoon saiya: Merari, Mali, Libni, Simei, Uzza,
30: Simea, Haggias, asin Asaias.
31: Iyo ini an mga lalaki na pinapamahala ni Hadeng David kan musika duman sa lugar na pagsasambahan sa Jerusalem kan yaon na duman an Kaban nin Tipan.
32: Turno-turno sindang naglingkod sa Tabernakulo, sagkod na ikatugdok ni Hadeng Solomon an Templo duman sa Jerusalem.
33: Iyo ini an mga pamilya kan mga parakanta
: Sa kamaganakan ni Kohat, si Heman na aki ni Joel iyo an lider kan enot na koro. An linya kan ginikanan na pamilya ni Heman masososog pabalik ki Jacob sa pasurunod-sunod na henerasyon magpoon saiya: Heman, Joel, Samuel,
34: Elkana, Jeroham, Eliel, Toa,
35: Zuf, Elkana, Mahat, Amasai,
36: Elkana, Joel, Azarias, Zefanias,
37: Tahat, Assir, Ebiasaf, Kora,
38: Izar, Kohat, Levi, Jacob.
39: Si Asaf iyo an lider kan ikaduwang koro. An linya kan ginikanan na pamilya ni Asaf masososog pabalik ki Levi sa pasurunod-sunod na henerasyon magpoon saiya: Asaf, Berekias, Simea,
40: Miguel, Baaseias, Malkias,
41: Etni, Zera, Adaias,
42: Etan, Zimma, Simei,
43: Jahat, Gerson, Levi.
44: Sa kamaganakan ni Merari, si Etan iyo an lider kan ikatolong koro. An linya kan saiyang pamilya masososog pabalik ki Levi sa pasurunod-sunod na henerasyon magpoon saiya: Etan, Kisi, Abdi, Malluc,
45: Hasabias, Amazias, Hilkias,
46: Amzi, Bani, Semer,
47: Mali, Musi, Merari, Levi.
48: An iba pang mga katongdan sa lugar na pagsasambahan itinao sa kapwa ninda mga Levita.
49: Si Aaron asin an saiyang mga aki nagdarara nin mga dolot para sa altar nin mga tinutong na atang asin para sa altar nin insenso. Sinda an namahala kan gabos na pagsamba duman sa Kabanal-banaleng Lugar asin kan mga dolot para sa kabayadan nin mga kasalan kan mga Israelita, gabos sosog sa pagboot ni Moises na sorogoon nin Dios.
50: Iyo ini an mga kapagarakian ni Aaron sa pasurunod-sunod na henerasyon magpoon saiya: Aaron, Eleazar, Finehas, Abisua,
51: Bukki, Uzzi, Zeraias,
52: Meraiot, Amarias, Ahitub,
53: Zadok, Ahimaaz.
54: Iyo ini an mga lugar kan mga kapagarakian ni Aaron na kabilang sa kamaganakan ni Kohat. Sinda an enot na tinawan kan daga na kahirasan kan mga Levita.
55: Itinao sainda an Hebron sa teritoryo nin Juda asin an mga dagang pasabsaban sa palibot kaini.
56: Alagad an mga oma asin an mga baryo na sakop pa kan syudad itinao ki Caleb na aki ni Jefunne.
5759: Iyo ini an mga lugar na itinao sa kapagarakian ni Aaron kaiba an mga dagang pasabsaban sa palibot: an Hebron, sarong syudad na pailihan, an Jatir, Libna, Estemoa, Hilen, Debir, Asan, asin Bet-semes.
60: Sa teritoryo nin Benjamin, itinao sainda an Geba, Alemet, asin Anatot, kaiba an mga dagang pasabsaban sa palibot kan mga ini. An bilang kan mga banwa na erokan kan saindang mga pamilya uminabot sa trese.
61: Sampolong banwa sa teritoryo kan kabangang tribu ni Manases na nasa solnopan an itinao, sa paagi nin ripa, sa iba pang kamaganakan ni Kohat sosog sa saindang mga pamilya.
62: Treseng banwa sa mga teritoryo nin Issakar, Asher, Neftali, asin kan kabangang tribu ni Manases na nasa sirangan duman sa Basan an itinao sa mga kamaganakan ni Gerson sosog sa saindang mga pamilya.
63: Doseng banwaan sa mga teritoryo nin Ruben, Gad, asin Zabulon an itinao sa mga kamaganakan ni Merari sosog sa saindang mga pamilya.
64: Sa siring na paagi tinawan kan banwaan nin Israel nin mga erokan an mga Levita, kaiba an mga dagang pasabsaban sa palibot.
65: Itinao man sainda sa paagi nin ripa an mga banwa sa teritoryo nin Juda, Simeon, asin Benjamin.
66: An nagkapirang pamilya sa kamaganakan ni Kohat nagkaigwa nin mga banwa asin dagang pasabsaban hale sa teritoryo nin Efraim.
67: Itinao sainda an Shekem, sarong syudad na pailihan sa mabulod na daga nin Efraim, an Gezer,
68: Jokmeam, Bet-horon,
69: Aijalon, asin Gat-rimmon.
70: Hale sa teritoryo ni Manases sa solnopan, itinao sainda an mga banwa nin Aner asin Bileam kaiba an dagang pasabsaban sa palibot kan mga ini.
71: Itinao sa mga pamilya kan kamaganakan ni Gerson an mga banwang ini kaiba an mga dagang pasabsaban sa palibot
: Hale sa teritoryo nin Manases sa sirangan: an Golan sa Basan asin an Astarot.
72: Hale sa teritoryo nin Issakar: an Kedes, Daberat,
73: Ramot, asin an Anem.
74: Hale sa teritoryo nin Asher: an Masal, Abdon,
75: Hukok, asin an Rehob.
76: Hale sa teritoryo nin Neftali: an Kedes sa Galilea, an Hammon asin an Kiriat-haim.
77: Itinao sa iba pang mga pamilya kan kamaganakan ni Merari an minasurunod na mga banwa na kaiba an mga dagang pasabsaban sa palibot
: Hale sa teritoryo nin Zabulon: an Rimono asin an Tabor.
78: Hale sa teritoryo nin Ruben, sa ibong kan Jerico sa sirangan na parte kan Salog nin Jordan: an Bezer na nasa kapantayan nin bukid, an Jaza,
79: an Kedemot asin an Mefaat.
80: Hale sa teritoryo nin Gad: an Ramot sa Gilead, an Mahanaim,
81: an Hesbon, asin an Jazer.