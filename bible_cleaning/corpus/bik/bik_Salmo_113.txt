1: Omawon an Kagurangnan !
: Kamong mga sorogoon nin Kagurangnan ,
: omawon nindo an saiyang ngaran!
2: Omawon an ngaran nin Kagurangnan
: ngunyan asin sagkod pa man.
3: Poon sa sirangan sagkod sa solnopan
: pag-omawon an ngaran nin Kagurangnan !
4: Halangkaw sa gabos na nasyon an Kagurangnan ;
: halangkaw sa kalangitan an saiyang kamurawayan.
5: Siisay an makakaarog sa Kagurangnan na satuyang Dios,
: na nag-eerok sa kaitaasan,
6: na nagdudungaw sa langit asin sa daga?
7: Hale sa alpog binabangon niya an dukha;
: hale sa basurahan binabangon niya an mga daing sukat,
8: tanganing patukawon kaiba kan mga prinsipe,
: mga prinsipe kan saiyang banwaan.
9: Tinatawan niya nin harong an babaeng baog;
: ginigibong maogmang ina nin mga aki.
: Omawon an Kagurangnan !