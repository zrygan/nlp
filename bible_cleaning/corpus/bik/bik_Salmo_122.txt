1: Ako naogma kan ako saindang sabihan,
: Dumuman kita sa harong nin Kagurangnan .
2: Uya na kami ngunyan,
: nakatindog sa may trangkahan mo, O Jerusalem!
3: An Jerusalem pinatugdok
: bilang sarong syudad na masarig.
4: Duman minaturukad an mga tribu,
: an mga tribu nin Kagurangnan ,
: tanganing duman magpasalamat sa Kagurangnan
: sosog sa togon na itinao niya sa Israel.
5: Duman ibinugtak an mga trono sa paghukom,
: an mga trono kan mga hade nin Israel.
6: Ipamibi nindo an katoninongan nin Jerusalem!
: Mag-uswag logod an mga namomoot saimo.
7: Magkaigwa logod nin katoninongan sa laog nin saimong mga kudal,
: asin katiwasayan sa saimong mga bantayan!
8: Huli sa mga tugang ko asin mga kairiba,
: ako minasabi sa Jerusalem, An katoninongan mapasaimo!
9: Huli sa harong nin Kagurangnan na samuyang Dios,
: ipapamibi ko an saimong karahayan.