37: An kopya kan isinurat na pagboot ipapaluwas bilang sarong dekreto sa lambang probinsya, asin ipapahayag sa gabos na tawo tanganing makaaram sinda, saka tanganing makaandam an mga Judio laban sa saindang mga kaiwal.
38: Sa pagboot kan hade, nagluwas tolos an mga sinugo, na nakalunad sa maririkas na kabayo kan hade. An dekreto ipinahayag man sa Susa, an pangenot na syudad.
39: Nagluwas sa palasyo si Mardokeo na nakasulot nin gubing na panghade na kolor asul saka puti; igwa siya nin dakulang bulawan na korona sa payo asin alikboy na pinong lino na kolor purpura. Kan nahiling siya kan mga taga Susa, nagkururahaw sinda sa kaogmahan,
40: asin maogma saka magayagaya an mga Judio.
41: Kan mag-abot an pagboot kan hade sa lambang syudad saka probinsya, maogmang nagpyesta an mga Judio, nagbangkete saka nag-ogma. Dakul na tawo an nagpahayag na sinda mga Judio, huli ta natakot sinda sa mga Judio.