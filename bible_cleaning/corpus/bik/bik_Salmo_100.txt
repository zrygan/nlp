1: Bilog na kinaban, maogmang mag-awit ka sa Kagurangnan !
2: Maogmang maglingkod ka sa Kagurangnan !
: Magdolok ka sa atubang niya asin mag-awit nin maogma!
3: Midbidon mo na an Kagurangnan iyo an Dios!
: Linalang niya kita, asin sadiri niya;
: kita an saiyang banwaan, mga karnero na saiyang ataman.
4: Lumaog sa saiyang mga trangkahan na may pasalamat,
: dumuman sa saiyang mga patyo na may pag-omaw.
: Pasalamatan siya asin omawon an saiyang ngaran!
5: Marahayon an Kagurangnan ;
: an saiyang pagkamoot daing kasagkoran,
: an saiyang pagkamaimbod magdadanay sagkod pa man.