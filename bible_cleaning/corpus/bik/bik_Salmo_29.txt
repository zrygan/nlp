1: Mga langitnon na linalang, itao nindo sa Kagurangnan ;
: kamurawayan asin kapangyarihan itao sa Kagurangnan .
2: Itao sa Kagurangnan an kamurawayan nin saiyang ngaran;
: sambahon an Kagurangnan sa saiyang pagdatong.
3: An tingog nin Kagurangnan nasa ibabaw nin katubigan;
: minadaguldol an Dios nin kamurawayan,
: an Kagurangnan , sa ibabaw nin mga katubigan.
4: Mapangyari an tingog nin Kagurangnan ,
: an tingog nin Kagurangnan pano nin kamurawayan.
5: Mga sedro binabari kan tingog nin Kagurangnan ;
: mga sedro nin Lebanon binabari nin Kagurangnan .
6: Pinapalukso niya an kabukidan nin Lebanon siring sa ogbon na baka;
: siring sa torilyong baka an Bukid nin Hermon.
7: An tingog nin Kagurangnan
: nakakapaluwas nin mga kikilat.
8: An tingog nin Kagurangnan nakakapalinog kan desyerto;
: an Kagurangnan nakakapalinog kan desyerto nin Kades.
9: An tingog nin Kagurangnan nakakatanyog kan mga hamurawon;
: nakakaparakdag kan mga dahon sa kadlagan;
: asin sa saiyang Templo an gabos nagkukurahaw, Kamurawayan!
10: An baha pinaghahadean nin Kagurangnan .
: An Kagurangnan hade sagkod pa man.
11: Kosog itao logod nin Kagurangnan sa saiyang banwaan!
: Bendisyonan logod niya sinda nin katoninongan!