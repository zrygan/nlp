1: O Israel, sabihi kami kun paano ka pinasakitan
: kan saimong mga kaiwal poon kan ika aki pa.
2: Makuri akong pinasakitan kan sakong mga kaiwal poon kan ako aki pa,
: alagad dai ninda ako nadaog.
3: Siring sa mga paraarado, linugad ninda an sakong likod;
: hararom an nagin mga lugad ko.
4: Alagad matanos an Kagurangnan ;
: pinatalingkas niya ako hale sa kaoripnan.
5: Magkasoropog logod asin magsiribog
: an gabos na naoongis sa Sion.
6: Makaarog logod sinda sa doot na nasa atop,
: na naaalang bago makatalubo;
7: dai iyan tinitipon nin siisay man
: o binubugkos tanganing darahon.
8: Mayo sa mga minaagi an nagsasabi sainda,
: Bendisyonan ka logod nin Kagurangnan !
: Benebendisyonan mi ika sa ngaran nin Kagurangnan !