1: Sa banal na bulod,
: itinugdok nin Kagurangnan an saiyang syudad;
2: namomotan nin Kagurangnan an syudad nin Jerusalem
: orog ki sa gabos na banwaan nin Israel.
3: Mga magayon na bagay sinasabi manongod saimo,
: O syudad nin Dios
4: Ibibilang ko an Egipto asin Babilonia sa mga nasyon na nagkukuyog sako;
: ibibilang ko an mga taga Filistia, Tiro asin Etiopia sa mga nag-eerok sa Jerusalem.
5: Sasabihon manongod sa Sion
: na kaayon digdi an gabos na nasyon,
: asin papakosogon siya nin Kahorohalangkawe.
6: Magibo an Kagurangnan nin sarong talaan kan mga banwaan,
: asin iaayon niya sinda gabos bilang mga taga Jerusalem.
7: Sinda nagsasayaw asin nag-aawit,
: An ginikanan kan gabos nyamong bendisyon yaon sa Sion.