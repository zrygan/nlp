1: Kan ibalik nin Kagurangnan an kayamanan nin Sion,
: nakabaing kita sa mga nangatorogan!
2: Dangan napano kita nin kaogmahan,
: nag-awit sa kagayagayahan.
: Dangan nagsabi an ibang nasyon manongod sato,
: Dakulang mga bagay an ginibo sainda nin Kagurangnan .
3: Dakulang mga bagay an ginibo niya para sato,
: kaya kita maogma!
4: Tawe kami giraray nin kauswagan, Kagurangnan ,
: siring na an uran nagtatao nin tubig sa mamarang mga salog.
5: An mga minasabwag na nagluluha,
: mag-ani logod na maogma.
6: An mga naghihibi mantang minaluwas dara an mga banhi na isasabwag,
: mabalik na nag-aawit sa kaogmahan,
: dara an saindang inani.