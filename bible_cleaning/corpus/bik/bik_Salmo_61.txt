1: O Dios, an sakong inagrangay dangoga,
: an sakong pamibi himatea.
2: Ako minaapod saimo hale sa poro kan daga,
: kan an sakong puso pinanluluya.
: Sa sarong ligtas na lugar daraha ako,
3: huli ta ika an pailihan ko,
: sarong pusog na bantayan tumang sa mga kaiwal ko.
4: Sagkod pa man tugotan mo akong mag-erok sa saimong santwaryo,
: ligtas sa lindong kan mga pakpak mo.
5: O Dios, an sakuyang mga panuga nadangog mo;
: itinao mo sako an pamana kan mga may pagkatakot saimo.
6: Itao mo sa hade an halawig na buhay,
: tugoteng mabuhay siya sa dakul na henerasyon.
7: O Dios, maghade logod siya sagkod pa man sa saimong atubang;
: logod siya bantayan kan danay mong pagkamoot asin pagkamaimbod.
8: Kaya danay akong mag-aawit sa saimong ngaran,
: mantang inootob ko aroaldaw an sakong panuga.