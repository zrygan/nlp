1: An lolong nagsasabi sa saiyang puso,
: Mayo man nin Dios!
: Sinda gabos marompot asin naggigibo nin mga maraot,
: mayong natada maski saro na naggigibo nin matanos.
2: Hale sa langit minadungaw an Kagurangnan sa mga aki nin katawohan,
: sa paghiling kun may naggigibo nin katanosan,
: kun igwa pang naghahanap sa Dios.
3: Gabos sinda nagsuhay sa dalan na matanos;
: gabos nagin maraot.
: Mayong natadang naggigibo nin tama,
: mayo, maski saro.
4: Dai daw nin pakasabot an mga tampalasan? an hapot nin Kagurangnan .
: Nabubuhay sinda sa panghahabon sa sakong banwaan,
: asin dai sinda nag-aapod sako.
5: Alagad sinda gabos magkakatarakot,
: huli ta kaibahan nin Dios an mga matanos.
6: Dai pinapangyari kan mga tampalasan an mga plano kan dukha,
: alagad an Kagurangnan iyo an saiyang pailihan.
7: Dumatong logod hale sa Sion an kaligtasan nin Israel!
: Kun ibalik na nin Kagurangnan an yaman kan saiyang banwaan,
: mag-oogma si Jacob, mag-oogma an Israel.