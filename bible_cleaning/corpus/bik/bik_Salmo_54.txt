1: Ligtasan ako, O Dios, huli kan saimong ngaran;
: tawe ako nin katanosan huli kan saimong kosog!
2: Dangoga an sakuyang pamibi, O Dios;
: hinanyoga an sakuyang mga tataramon!
3: Mga tawong mapaabaw-abaw nagbangon tumang sako;
: mga maringis na tawo an nagmamawot na gadanon ako,
: mga tawong dai nagmimidbid sa Dios.
4: Alagad an Dios iyo an sakuyang tabang;
: sakong parasurog
: an Kagurangnan .
5: Babalosan niya nin karatan
: an sakuyang mga kaiwal;
: huli ta siya maimbod, sinda saiyang tutunawon.
6: Sa maogmang boot maatang ako saimo, Kagurangnan ;
: magpapasalamat ako saimo huli ta ika marahay.
7: Huli ta ilinigtas mo ako sa gabos kong kasakitan,
: asin nahiling ko an pagkadaog kan sakong mga kaiwal.