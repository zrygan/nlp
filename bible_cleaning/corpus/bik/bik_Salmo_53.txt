1: An mga lolong minasabi sa saindang puso,
: Mayo nin Dios.
: Gabos sinda marompot, naggigibo nin maraot;
: mayo nang minagibo nin matanos.
2: Hale sa langit minadungaw an Dios sa paghiling sa mga aki nin tawo,
: kun igwa sainda nin mga madonong, nin mga naghahanap sa Dios.
3: Alagad gabos sinda nagtalikod, gabos nagin marompot;
: mayo nin naggibong matanos, mayo maski saro.
4: Dai daw nakakasabot an mga tampalasan,
: na garo tinapay na kinakakan an sakuyang banwaan,
: asin dai nag-aapod sako?
5: Alagad aabotan sinda nin dakulang takot,
: na kaidto dai pa lamang nangyari;
: huli ta iwawarak nin Dios an mga tolang kan mga kaiwal nin saiyang banwaan.
: Magkakasoropog sinda
: huli ta isinikwal sinda nin Kagurangnan .
6: Gumikan logod sa Sion an kaligtasan nin Israel!
: Kun ibalik na nin Dios an kayamanan nin saiyang banwaan,
: mag-oogma si Jacob, mag-oogma si Israel.