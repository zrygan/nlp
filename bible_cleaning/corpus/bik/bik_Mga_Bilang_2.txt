1: Itinao nin Kagurangnan ki Moises saka ki Aaron an minasunod na mga katukdoan.
2: An lambang Israelita makampo sa irarom kan bandera kan saiyang dibisyon asin kan bandera kan saiyang kamaganakan. Itutugdok ninda an kampo sa palibot asin paatubang sa Tabernakulo.
39: An mga grupo na nasa irarom kan bandera kan dibisyon ni Juda makampo sa parteng sirangan, sa irarom kan saindang mga lider, siring sa minasunod
: Juda
: si Nason na aking lalaki ni Amminadab
: setenta y kwatro mil seis syentos
: Issakar
: si Netanel na aking lalaki ni Zuar
: singkwenta y kwatro mil kwatro syentos
: Zabulon
: si Eliab na aking lalaki ni Helon
: singkwenta y syete mil kwatro syentos
: An kabilogan na bilang kan dibisyon ni Juda minaabot sa syento otsenta y seis mil kwatro syentos. Sinda an enot na malakaw.
1016: An mga grupo na nasa irarom kan bandera kan dibisyon ni Ruben makampo sa parteng habagat, sa irarom kan saindang mga lider, siring sa minasunod
: Ruben
: si Elizur na aking lalaki ni Sedeur
: kwarenta y seis mil kinyentos
: Simeon
: si Selumiel na aking lalaki ni Zurisaddai
: singkwenta y nuebe mil tres syentos
: Gad
: si Eliasaf na aking lalaki ni Deuel
: kwarenta y singko mil seis syentos singkwenta
: An kabilogan na bilang kan dibisyon ni Ruben minaabot sa syento singkwenta y uno mil kwatro syentos singkwenta. Sinda an ikaduwang malakaw.
17: Dangan sa pagultanan kan enot na duwang dibisyon saka kan duwang nasa hurihan, malakaw an mga Levita dara an Tabernakulo. Kun ano an kamugtakan kan mga dibisyon sa saindang pagkampo, siring man an magigin orden ninda sa paglakaw. An lambang dibisyon nagsusunod sa saiyang bandera.
1824: An mga grupo na nasa irarom kan bandera kan dibisyon ni Efraim makampo sa parteng solnopan, sa irarom kan saindang mga lider, siring sa minasunod
: Efraim
: si Elisama na aking lalaki ni Ammihud
: kwarenta mil kinyentos
: Manases
: si Gamaliel na aking lalaki ni Pedazur
: treynta y dos mil dos syentos
: Benjamin
: si Abidan na aking lalaki ni Gideoni
: treynta y singko mil kwatro syentos
: An kabilogan na bilang kan dibisyon ni Efraim minaabot sa syento otso mil syen, asin sinda an ikatolong malakaw.
2531: An mga grupo na nasa irarom kan bandera kan dibisyon ni Dan makampo sa parteng Amihan, sa irarom kan saindang mga lider, siring sa minasunod
: Dan
: si Ahiezer na aking lalaki ni Ammisaddai
: sesenta y dos mil syete syentos
: Aser
: si Pagiel na aking lalaki ni Okran
: kwarenta y uno mil kinyentos
: Neftali
: si Ahira na aking lalaki ni Enan
: singkwenta y tres mil kwatro syentos
: An kabilogan na bilang kan dibisyon ni Dan minaabot sa syento singkwenta y syete mil seis syentos, asin sinda an huring malakaw.
32: An kabilogan na bilang kan banwaan nin Israel minaabot sa seis syentos tres mil kinyentos singkwenta. Nakalista sinda sa mga dibisyon sosog sa saindang grupo.
33: Alagad dai kaayon an mga Levita kan sensohon an Israel siring sa ipinagboot nin Kagurangnan ki Moises.
34: Kaya ginibo kan banwaan nin Israel an gabos na pagboot nin Kagurangnan ki Moises. Nagkampo sinda, an lambang saro sa irarom kan saiyang sadiring bandera, asin naglakaw sinda, an lambang saro kaibahan kan saiyang sadiring kamaganakan.