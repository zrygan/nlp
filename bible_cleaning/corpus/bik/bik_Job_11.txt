1: Dangan nagsimbag si Zofar na Naamatita
2: Mayo daw nin masimbag kan siring na kalolongan?
: Nagigin matanos daw an tawo kun dakul an saiyang itinataram?
3: Job, naghohona ka daw na dai mi ika masisimbag?
: Dai daw kami magirong kun ika magtuyatuya?
4: Sinasabi mong totoo an saimong tinataram;
: ipinapahayag mong malinig ka sa atubang nin Dios.
5: Simbagon ka logod nin Dios!
6: Sasabihon niya saimo an mga hilom nin kadonongan;
: may mga bagay na dai malaladop kan isip nin tawo.
7: Maaaraman mo daw an mga kasagkoran saka mga kairaroman
: kan kadakulaan asin kapangyarihan nin Dios?
8: Halangkaw pa iyan ki sa langitano an saimong magigibo?
: Hararom pa iyan ki sa kinaban kan mga gadanano an pwede mong maaraman?
9: An kadakulaan nin Dios mahiwas pa ki sa daga,
: asin halakbang pa ki sa dagat.
10: Kun dakopon ka nin Dios asin darahon sa hukoman,
: siisay an makakaolang saiya?
11: Aram nin Dios an mayong halagang mga tawo;
: nahihiling niya an gabos nindang maraot na gibo.
12: An mga mangmang mapoon nang magin madonong
: sa panahon na an lalaw na mga asno mamundag na magaro.
13: Tanosa an saimong puso, Job.
: Unata an saimong kamot pasiring sa Dios.
14: Halea an karatan asin kasombikalan sa saimong harong.
15: Dangan maaatubang mo giraray an kinaban,
: na mayong kahandalan asin katakotan.
16: Dangan malilingawan mo an gabos mong kasakitan,
: siring sa mga baha na nakaagi asin dai na nagigiromdoman.
17: An saimong buhay orog pang magigin maliwanag ki sa kaodtohan;
: an kadikloman kaiyan magigin arog sa kaagahon.
18: Mabubuhay kang matiwasay asin pano nin paglaom;
: iingatan ka nin Dios asin tatawan nin kapahingaloan.
19: Dai ka matatakot sa saimong mga kaiwal;
: dakul na tawo an mahagad saimo nin tabang.
20: Alagad mahaharap an mga mata kan mga maraot;
: dai ninda makukua na dalan pasiring sa kaligtasan,
: asin an saindang magigin paglaom iyo an pagdatong kan kagadanan.