1: Nakalista an gabos na mga taga Israel sosog sa saindang mga pamilya, asin ini nakatala sa An Libro kan mga Hade nin Israel .
: Itinapok sa Babilon an mga taga Juda bilang padusa kan saindang kasalan.
2: An enot na nagbaralik sa saindang pagsadiri duman sa mga syudad iyo an mga ordinaryong Israelita, an mga padi, an mga Levita asin an mga sorogoon sa Templo.
3: Duman na sa Jerusalem nag-erok an ibang kaayon sa mga tribu ni Juda, Benjamin, Efraim, asin Manases.
46: Seis syentos nubentang mga pamilya kan tribu ni Juda an nag-erok sa Jerusalem.
: Si Utai na aki ni Amihud asin makoapo ni Omri iyo an nagin pamayo kan kapagarakian ni Perez na aki ni Juda. An ibang ginikanan niya iyo si Imri asin Bani.
: Si Asaias na pamayo kan saiyang pamilya iyo an nagin pamayo kan kapagarakian ni Sela na aking lalaki ni Juda.
: Si Jeuel iyo an pamayo kan kapagarakian ni Zera na aking lalaki ni Juda.
78: Iyo ini an mga kaayon sa tribu ni Benjamin na nag-erok sa Jerusalem
: si Sallu na aking lalaki ni Mesullam, na aking lalaki ni Odavias, na aking lalaki ni Hassenua
: si Ibneias na aking lalaki ni Jeroham
: si Ela na aking lalaki ni Uzzi asin makoapo ni Mikri
: si Mesullam na aking lalaki ni Sefatias, na aking lalaki ni Reuel, na aking lalaki ni Ibneias
9: An bilang kan mga pamilya kan tribung ini na nag-erok sa Jerusalem uminabot sa nuebe syentos singkwenta y seis. An mga lalaking ini gabos pamayo kan saindang mga pamilya.
1012: Iyo ini an mga padi na nag-erok sa Jerusalem
: si Jedaias, si Jehoiarib asin si Jakin
: si Azarias na aking lalaki ni Hilkias na iyo an pamayong opisyal sa Templo. Kabilang sa mga ginikanan ni Azarias si Mesullam, Zadok, Meraiot, asin Ahitub
: si Adaias na aking lalaki ni Jeroham; kabilang sa saiyang mga ginikanan si Pasur asin si Malkia
: si Maasai na aking lalaki ni Adiel; kabilang sa saiyang mga ginikanan ni Jasera, Mesullam, Mesillemit, asin Immer
13: An bilang kan mga padi na pamayo kan saindang mga pamilya uminabot sa mil syete syentos sesenta. Mga eksperto sinda gabos sa trabahong paglingkod sa Templo.
1416: Iyo ini an mga Levita na nag-erok sa Jerusalem
: si Semaias na aking lalaki ni Hassub; kabilang sa saiyang mga ginikanan si Azrikam asin Hasabias kan kamaganakan ni Merari
: si Bakbakar, si Heres, asin si Galal
: si Matanias na aking lalaki ni Mica; kabilang sa saiyang mga ginikanan iyo si Zikri asin si Asaf
: si Obadias na aking lalaki ni Semaias; kabilang sa saiyang mga ginikanan iyo si Galal asin si Jedutun
: si Berekias na aking lalaki ni Asa asin makoapo ni Elkana, na nag-erok sa lugar na sakop kan banwa nin Netofa.
17: An mga bantay kan Templo na nag-erok sa Jerusalem iyo si Sallum, Akkub, Talmon, asin Ahiman. Si Sallum iyo an saindang pamayo.
18: Sinda an nagbantay kan Trangkahan kan Hade na nasa sirangan. An pinagbantayan ninda kaidto iyo an mga trangkahan kan kampo kan mga Levita.
19: Si Sallum na aking lalaki ni Kore asin makoapo ni Ebiasaf, kairiba an saiyang mga kadugo na kabilang sa kamaganakan ni Kora, iyo an namamahala sa pagbantay kan pintoan kan Tabernakulo, arog kan ginibo kan saindang mga ginikanan kan an mga ini iyo an nagbantay kan kampo nin Kagurangnan .
20: Minsan, nagin pamayo ninda si Finehas na aking lalaki ni Eleazar, na inibahan nin Kagurangnan .
21: Si Zacarias, na aking lalaki ni Meselemias, iyo an bantay kan trangkahan na laogan pasiring sa Tabernakulo.
22: An kabilogan na bilang kan mga lalaking napili na magbantay sa mga trangkahan asin mga pintoan uminabot sa dos syentos dose. Nakatala an saindang mga ngaran sosog sa mga lugar na saindang pinag-erokan. Si Hadeng David asin an propetang si Samuel iyo an nagbugtak kan saindang mga ginikanan sa mahalagang katongdan na ini.
23: Sinda asin an saindang kapagarakian iyo an namahala sa pagbantay kan mga trangkahan kan harong nin Kagurangnan na iyo an Templo.
24: Igwa nin mga nagbabantay sa mga trangkahan na nasa apat na direksyon: sa sirangan, sa solnopan, sa amihan, asin sa habagat.
25: An mga bantay na ini tinabangan kan saindang mga kadugo, na nag-erok sa mga baryo asin minaiba sainda sa turno-turnong pagbantay lambang ikapitong aldaw.
26: Gabos mga Levita an apat na pamayong mga bantay, asin sinda an namahala kan mga kwarto kan Templo asin kan mga kayamanan duman.
27: Nag-erok sinda harani sa Templo, huli ta katongdan ninda an magbantay kaini asin sa pagbukas kan mga trangkahan aga-aga.
28: Nagkapirang mga Levita an namahala kan mga kasangkapan na ginagamit sa pagsamba. Binibilang ninda an mga kagamitan kun ilinuluwas dangan kun ibinabalik.
29: An iba sainda iyo an pinamahala kan banal na mga kagamitan, asin man kan arina, arak, lana nin oliba, insenso, saka mga pahamot.
30: Alagad an mga padi iyo an namahala kan paghalo kan mga pahamot.
31: Sarong Levita na an ngaran Matitias, an matuang aking lalaki ni Sallum kan kamaganakan ni Kora, iyo an namahala kan paggibo kan mga maninipis na tinapay na idodolot.
32: An nagkapirang kaayon sa kamaganakan ni Kohat iyo an namahala kan paggibo kan banal na tinapay sa lambang Sabbath.
33: An ibang mga pamilya kan mga Levita iyo an parakanta sa Templo. An mga pamayo kan mga pamilyang ini nag-erok sa mga kwarto kan Templo, asin libre sinda sa ibang trabaho tanganing pwedeng apodon sa aldaw asin sa banggi.
34: Ini gabos iyo an mga pamayo kan mga pamilya kan mga Levita sosog sa mga henerasyon kan saindang ginikanan. Sinda an mga lider na nag-erok sa Jerusalem.
35: Si Jeiel iyo an nagpatindog kan syudad nin Gibeon asin duman siya nag-erok. An saiyang agom iyo si Maaca.
36: An matua niyang aking lalaki iyo si Abdon, asin an iba pa niyang aking lalaki iyo si Zur, Kis, Baal, Ner, Nadab,
37: Gedor, Ahio, Zacarias, asin Miklot,
38: na iyo an ama ni Simea. Sa Jerusalem nag-erok an saindang kapagarakian, harani sa iba pang mga pamilya kan saindang kamaganakan.
39: Si Ner iyo an ama ni Kis, na ama ni Saul. An mga aking lalaki ni Saul iyo si Jonatan, Malkisua, Abinadab, asin Esbaal.
40: Si Jonatan iyo an ama ni Meribaal, na ama ni Mica.
41: An mga aking lalaki ni Mica iyo si Piton, Melec, Tarea, asin Ahaz.
42: Si Ahaz iyo an ama ni Jara na iyo an ama ni Alemet, Azmavet, asin Zimri. Si Zimri iyo an ama ni Moza,
43: na ama ni Binea, na ama ni Refaias, na ama ni Eleasa, na iyo an ama ni Azel.
44: An anom na aking lalaki ni Azel iyo si Azrikam, Bokeru, Ismael, Searias, Obadias, asin Hanan.