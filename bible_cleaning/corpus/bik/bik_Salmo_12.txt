1: Tabangi kami, Kagurangnan ;
: huli ta mayo nang natatadang banal!
: An mga maimbod napara na sa mga aki nin tawo.
2: An lambang saro nagpuputik sa saiyang kapwa;
: an saindang dila asin puso pano nin kaputikan.
3: Paontoka an mga dilang putikon, Kagurangnan !
: Serahan mo an mga ngosong mapaabaw-abaw,
4: na an olay, Huli kan samong dila kami mandadaog.
: Sasabihon mi an samong minamawot;
: mayo nin makakapugol samo.
5: Madatong ako, an sabi nin Kagurangnan ,
: huli ta an mga dukha nasasakitan,
: an mga nangangaipo nag-aagrangay.
: Tatawan ko sinda nin kaligtasan
: na saindang pinaglalaoman.
6: Masasarigan an mga panuga nin Kagurangnan ;
: siring sa purong plata,
: na sa horno pitong beses lininigan.
78: Makukua maski saen an mga tampalasan,
: na nag-oomaw kan anoman na karatan.
: Danay kaming atamana, Kagurangnan ,
: asin ligtasan sa siring na katawohan.