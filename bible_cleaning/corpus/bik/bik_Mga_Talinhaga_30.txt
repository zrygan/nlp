1: Iyo ini an mga tataramon ni Agur na aking lalaki ni Jake
: Dai ko kaibahan an Dios, asin mayo ako nin magiginibo.
2: Saro akong mangmang, dai
: maninigo na magin tawo;
: maski kaisipan nin tawo, mayo ako.
3: Mayo ako nin nanodan na kadonongan,
: mayo ako nin naaaraman manongod sa Dios.
4: Siisay an nagsakat sa langit dangan naghilig?
: Siisay an nakapugol kan doros sa saiyang mga kamot?
: Siisay an nakapatos kan katubigan sa sarong pedaso nin tela?
: Siisay an nagbugtak kan mga pagdolonan kan kinaban?
: Siisay siya, kun aram mo? Siisay an saiyang aking lalaki?
5: Inootob nin Dios an lambang panuga na saiyang ginibo. Siya an kalasag kan gabos na nagpapaili saiya.
6: Dai mo pagdugangan an saiyang mga tataramon, ta tibaad tuyawon ka niya dangan ipahiling niya na saro kang putikon.
7: O Dios, duwang bagay an hahagadon ko saimo bago ako magadan
8: dai mo ako pagpabayaan na magin putikon asin dai mo ako pagpayamanon o pagin dukhaon. Itao mo sako an maninigo ko sanang kakanon.
9: Kun ako magyaman tibaad makapagsabi ako na dai taka kaipuhan. Alagad kun ako magin dukha, tibaad manghabon ako asin matawan ko nin kasosopgan an sakong Dios.
10: Dai mo pagpakaraoton an sarong sorogoon sa saiyang kagurangnan. Tibaad maldisyonon ka niya saka pabayadon huli kan ginibo mo.
11: Igwa nin mga tawo na minamaldisyon sa saindang ama asin dai minaomaw sa saindang ina.
12: Igwa nin mga tawo na naghohona na sinda malinig, alagad dai man ninda nalilinig an saindang ati.
13: Igwa nin mga tawo na mapaabaw-abawnaghohona sinda na sinda marahay.
14: Igwa nin mga tawo na makuring nagbebentahe sa dukha asin sa daing sukat; sa paaging iyan sinda nabubuhay.
15: An linta igwa nin duwang aking babae, asin pareho sinda may ngaran na Tawan mo ako!
: Igwa nin apat na bagay na dai nakokontento
16: An kinaban kan mga gadan,
: an babaeng mayong aki,
: an alang na daga na nangangaipo nin uran,
: asin an kalayo na nagkakaraba.
17: An siisay man na nag-oolog-olog sa saiyang ama o nagsisikwal sa saiyang ina sa paggurang kan mga ini dapat na ipakakan sa mga bwitre o ipatuka an mga mata sa mga uwak.
18: Igwa nin apat na bagay na makangangalas asin dai ko nasasabotan
19: an agila na naglalayog sa kalangitan,
: an halas na nagkakanap sa ibabaw nin gapo,
: an barko na naglalayag sa kadagatan,
: asin an lalaki saka babae na nagkakaminootan.
20: Siring kaini an ginigibo kan babaeng nagpapasambay: nakikidorog siya sa lalaki, minakarigos, dangan minasabi, Mayo ako nin ginibong maraot!
21: Igwa nin apat na bagay na dai matitios kan kinaban
22: an oripon na nagin hade,
: an lolong na igwa kan boot niyang kakanon,
23: an makauuyam na babae na naagom,
: asin an sorogoon na babae na nakasalihid sa saiyang kagurangnan na babae.
24: Sa kinaban igwa nin apat na saradit na hayop, alagad madonong nin marahay
25: An mga tanga: maluluya sinda, alagad sinasaray ninda an saindang kakanon kun tig-init.
26: An mga kuneho: bako sinda
: makosog, alagad ginigibo ninda
: an saindang mga harong sa kagapoan.
27: An mga doron: mayo sinda nin hade, alagad nag-iiribahan sinda sa paglakaw.
28: An mga tagaw: pwede mong kapotan,
: alagad mahihiling mo sinda sa
: mga palasyo.
29: Igwa nin apat na bagay na magayon pagmasdan mantang naglalakaw
30: an leon, an pinakamakosog sa gabos na hayop asin dai natatakot sa kiisay man;
31: an kanding, an mabaskog na solog na manok,
: asin an mga hade sa atubang kan
: saindang nasasakopan.
32: Kun sa kalolongan mo nagin mapaabaw-abaw ka, asin nagpaplano ka nin maraot, mag-ontok ka saka maghorophorop!
33: Kun magbate ka nin gatas, magkakaigwa ka nin mantikilya. Kun suntokon mo an dungo kan saimong kapwa, madugo iyan. Kun paanggoton mo an saimong kapwa, mapapahamak ka.