1: An Dios midbid sa Juda;
: bantog sa Israel an saiyang ngaran.
2: An saiyang harong yaon sa Jerusalem,
: nag-eerok siya sa Bukid nin Sion.
3: Duman saiyang binari an mga pana,
: mga kalasag, mga espada, asin an mga armas nin gera.
4: Ika, O Dios, mamurawayon,
: orog na magayon ki sa kabukidan na daing kataposan.
5: An maiisog nindang soldados binawian kan saindang sinamsam,
: asin ngunyan nagkakatorog sa kagadanan;
: gabos nindang kosog asin kahusayan mayo nin kamugtakan.
6: Sa saimong pagtuyaw, O Dios ni Jacob,
: an lunad asin an kabayo parehong nagadan.
7: Alagad ika, Kagurangnan , kinatatakotan kan gabos.
: Mayo nin makakaatubang saimo kun ika anggot.
8: Ipinahayag mo an paghukom hale sa langit;
: natakot an daga asin dai naggirong,
9: kan ika magtindog sa paghukom, tanganing iligtas an gabos na naaapi sa daga.
10: An kaanggotan nin tawo magtatao nin kaomawan saimo;
: an makaligtas sa gera iyo an maselebrar kan saimong mga pyesta.
11: Otobon nindo sa Kagurangnan na saindong Dios,
: an saindong panuga saiya.
: Gabos na nasyon sa palibot magdara nin mga dolot
: sa saiya na maninigong katakotan,
12: na minaputol kan hinangos nin mga prinsipe,
: na minatakot sa mga hade nin daga.