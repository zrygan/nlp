1: Magbalik kamo sa Kagurangnan na saindong Dios, O banwaan nin Israel. An saindong kasalan iyo an nakapatumba saindo.
2: Magbalik kamo sa Kagurangnan , asin an pamibing ini iyo logod an saindong dolot sa saiya: Patawada an gabos ming kasalan asin dangoga an samong pamibi, dangan oomawon mi ika siring sa samong ipinanuga.
3: Dai nanggad kami ikakaligtas nin Asiria, asin dai man kami matatabangan kan mga kabayong panggera. Dai na nanggad kami masabi sa samong mga dios-dios na sinda an samong Dios. Huli ta sa saimo, Kagurangnan , nakakakua nin pagkaherak an mga ilo.
4: Nagsasabi an Kagurangnan .
: Papabalikon ko giraray sako an sakong banwaan.
: Bilog na puso ko sindang mamomotan;
: bako na akong anggot sainda.
5: Ako magigin arog sa uran sa sarong mamarang daga
: para sa banwaan nin Israel.
: Mamumurak sinda siring sa lirio;
: magigin pusog an saindang pagkagamot arog sa mga kahoy nin Lebanon.
6: Magigin marambong sinda huli sa mga bagong sanga,
: asin magigin magayon siring sa mga kahoy na oliba.
: Magigin mahamot sinda siring sa mga sedro nin Lebanon.
7: Mabalik sinda asin mag-eerok sa lindong kan sakong pangataman.
: Mamumurak sinda arog sa sarong tatamnan,
: mamumunga siring sa sarong poon nin ubas,
: asin an hamot ninda magigin arog kan arak nin Lebanon.
8: An banwaan nin Israel dai na nanggad magsasamba sa mga dios-dios;
: sisimbagon ko an saindang mga pamibi asin aatamanon ko sinda.
: Arog sa sarong marambong na kahoy lilindongan ko sinda;
: ako an gigikanan kan gabos nindang biyaya.
9: An nakasurat digdi masabotan logod kan mga madonong asin itanom logod ninda sa saindang puso. Matanos an mga paagi nin Kagurangnan , asin nabubuhay an mga matanos na tawo huli sa pagsunod kan mga iyan, alagad nasisingkog saka natutumba an mga parakasalang minasuway kaiyan.