1: Mantang nasa tulak si Jonas kan dakulang sira, namibi siya sa Kagurangnan na saiyang Dios
2: Sa sakong kasakitan, nag-apod ako saimo, O Kagurangnan ,
: asin sinimbag mo ako.
: Sa kairaroman kan kinaban kan mga gadan
: nagkurahaw ako sa paghagad nin tabang, asin dinangog mo ako.
3: Ihinulog mo ako sa kairaroman, sa pusod nin dagat,
: asin napalibotan ako nin tubig,
: linantopan kan dakula mong mga alon.
4: Nagsaboot ako na pinahale mo na ako sa atubang mo
: asin dai ko na nanggad mahihiling an banal mong Templo.
5: Linantopan ako kan tubig asin pinoot ako;
: natahoban nanggad ako kan dagat,
: asin an sakong payo napano kan mga doot nin dagat.
6: Nakaabot ako sa mga gamot kan kabukidan,
: pasiring sa daga na an mga trangkahan danay na serado sagkod pa man.
: Alagad ika, O Kagurangnan na sakuyang Dios,
: an naghawas kan sakong buhay hale sa kairaroman.
7: Kan nanluya an sakong kalag,
: namibi ako saimo, Kagurangnan ,
: asin an sakong pamibi nakaabot saimo, sa banal mong Templo.
8: An mga nagsasamba sa mayong halagang mga ladawan
: dai nagin tunay na maimbod saimo.
9: Alagad aawitan taka nin mga kaomawan;
: madolot ako nin sakripisyo
: asin ootobon ko an sakuyang panuga saimo.
: An kaligtasan naghahale sa Kagurangnan !
10: Dangan pinagbotan nin Kagurangnan an sira na iluwa si Jonas sa baybayon, asin nagsunod ini.