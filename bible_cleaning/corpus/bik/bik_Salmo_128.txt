1: Paladan an tawong may pagkatakot sa Kagurangnan ;
: na naglalakaw sa saiyang mga dalan.
2: Kakakanon mo an bunga kan saimong kapagalan;
: magigin maogma ka asin magkakaigwa nin kauswagan.
3: An saimong agom makakaarog sa ubas na namumunga sa laog nin saimong harong,
: asin an saimong kaakian makakaarog sa sadit pang mga kahoy na oliba sa palibot kan saimong lamesa.
4: Siring kaiyan kapaladan
: an tawong natatakot sa Kagurangnan .
5: Bendisyonan ka logod nin Kagurangnan hale sa Sion!
: Mahiling mo logod an pag-uswag nin Jerusalem
: sa bilog mong pagkabuhay!
6: Mahiling mo logod an mga aki kan saimong kaakian!
: An katoninongan mapasa-Israel!