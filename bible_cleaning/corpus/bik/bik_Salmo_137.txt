1: Sa tampi kan mga salog nin Babilonia kami
: nagturukaw asin nagtarangis,
: kan magiromdoman mi an Sion.
2: Sa mga kahoy na harani duman,
: isinabit mi an samong mga lira.
3: Huli ta pinirit kami kan mga nagbihag samo na sinda samong awitan.
: Olay ninda, Awitan nindo kami nin saro kan mga awit nin Sion!
4: Paano mi aawiton an awit nin Kagurangnan
: sa dayuhan na daga?
5: Kun malingawan taka, O Jerusalem,
: maalang logod an too kong kamot!
6: Dumukot logod an dila ko sa sakong ngaragngag,
: kun dai taka magiromdoman;
: kun dai taka isipon bilang nangongorog kong kaogmahan.
7: Giromdoma, Kagurangnan , an ginibo kan mga Edomita
: kan aldaw na mabihag an Jerusalem,
: kan sinda magtaram, Rumpagon, rumpagon,
: sagkod sa mga pundasyon!
8: O Babilonia, pararumpag!
: Paladan an mabalos saimo kan ginibo mo samo.
9: Paladan an makua kan saimong mga omboy,
: asin maronot sainda sa gapo!