1: Matanos daw an saindong mga pagboot, kamong mga dios-dios?
: Matanos daw an hatol na itinatao nindo sa katawohan?
2: Bako! Mga karatan an mukna kan saindong mga puso;
: dahas an gibo sa daga kan saindong mga kamot.
3: Poon na ipangidam, an mga tampalasan naglalagalag na;
: putikon na sinda poon pagkamundag.
4: May kamandag sinda arog kan sa halas,
: sineserahan an saindang talinga arog kan bongog na kobra,
5: tanganing dai madangog an tingog kan paragayuma
: o kan tusong salamangkero.
6: O Dios, ronota an mga ngipon kaining mariringis na leon;
: Kagurangnan , gabota an saindang mga tingo.
7: Mapara logod sinda siring sa minabulos na tubig;
: siring sa doot, timaktimakan logod sinda asin maalang.
8: Makaarog logod sinda sa guling-guling na nagigin laboy;
: siring sa aking gadan nang namundag, ta sala sa panahon asin dai lamang nakahiling nin liwanag.
9: Siring sa doot, berde man o alang,
: sighidon logod sinda nin Dios, bago magkaigwa nin tonok.
10: An matanos mag-oogma kun mahiling niya an pagpadusa sa makasalan;
: mahanaw siya kan saiyang mga bitis sa dugo kan tampalasan.
11: Masabi an mga tawo, Totoong an mga matanos binabalosan;
: totoong may Dios na naghuhukom sa kinaban.