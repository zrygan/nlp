1: Madya, awitan nyato an Kagurangnan ;
: maogmang omawon ta an gapo nin satong kaligtasan!
2: Dumolok kita sa saiyang atubang na may pasalamat;
: sa kaogmahan mag-awit kita saiya nin mga awit nin pag-omaw!
3: Huli ta an Kagurangnan sarong dakulang Dios
: asin sarong mapangyaring Hade sa gabos na dios.
4: Nasa saiyang kamot an mga kairaroman kan daga;
: saiya man an mga kalangkawan nin kabukidan.
5: Saiya an dagat, huli ta ini ginibo niya;
: huli ta an mamarang daga hinaman kan saiyang mga kamot.
6: Madya, magduko asin magsamba kita,
: lumuhod kita sa atubang nin Kagurangnan na satong Kaglalang!
7: Huli ta siya an satong Dios;
: kita an banwaan na saiyang inaataman,
: an mga karnero na saiyang pinapakakan.
: Hinanyoga nindo ngunyan an saiyang tingog!
8: Hare pagpatagasa an saindong mga puso, siring duman sa Meriba,
: siring kan aldaw sa Massa duman sa kalangtadan,
9: kan ako binalo kan saindong mga ginikanan,
: asin pinagprobaran, maski nahiling ninda an sakuyang mga gibo.
10: Nabaldi ako sa henerasyon na idto sa laog nin kwarentang taon.
: Nagtaram ako, Sinda sarong banwaan na nagkakasala sa puso,
: asin dai ninda sinusunod an sakong mga dalan.
11: Kaya nagsumpa ako sa sakuyang kaanggotan,
: na dai nanggad sinda makakalaog sa sakong pahingaloan.