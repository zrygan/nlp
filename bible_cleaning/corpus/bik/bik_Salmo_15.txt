1: Kagurangnan , siisay an pwedeng maglaog sa saimong Templo?
: Siisay an pwedeng magsamba sa Sion, an banal mong bulod?
2: An makinuyog-kuyog sa Dios sa gabos na bagay
: asin naggigibo nin katanosan,
: an nagtataram nin katotoohan
3: asin dai nagbabalobagi.
: Dai siya naggigibo nin maraot sa saiyang katood,
: ni nagdadara nin salang bareta dapit sa saiyang kataed.
4: Ikinakaongis niya an mga isinisikwal nin Dios,
: alagad ginagalangan niya an mga may pagkatakot sa Kagurangnan .
: Inootob niya an saiyang panuga anoman an mangyari.
5: Dai siya nagpapautang na may patubo,
: asin dai nagpapasuhol tumang sa mayo nin sala.
: An naggigibo kan mga bagay na ini dai nanggad matatanyog.