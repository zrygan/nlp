1: O Kagurangnan , samuyang Kagurangnan,
: dakula an saimong ngaran sa bilog na kinaban!
: An pag-omaw saimo nakakaabot sa kalangitan;
2: inaawit ini nin mga aki asin nin mga umboy.
: Ligtas ka sa gabos na kaiwal mo;
: pinapaontok mo an siisay man na minatumang saimo.
3: Kun minamasdan ko an kalangitan na saimong ginibo,
: an bulan asin an mga bitoon na ibinugtak mo sa saindang mga lugar
4: ano an tawo ta ginigiromdom mo siya;
: an aki nin tawo ta inaataman mo siya?
5: Alagad ginibo mo siyang hababang kadikit sa mga anghel.
: Kinoronahan mo siya nin kamurawayan asin kaomawan.
6: Tinawan mo siya nin kapangyarihan sa gabos mong linalang,
: ibinugtak mo an gabos sa irarom nin saiyang mga bitis;
7: an mga karnero asin mga baka, siring man an mga maringis na hayop;
8: an mga gamgam saka mga sira,
: asin an mga linalang sa kadagatan.
9: O Kagurangnan , samuyang Kagurangnan,
: dakula an saimong ngaran sa bilog na kinaban!