1: Pinapasalamatan taka, Kagurangnan , sa bilog kong puso;
: sa atubang kan mga dios inaawit ko an saimong kaomawan.
2: Minaduko ako sa atubang kan
: saimong banal na Templo
: asin minaomaw kan saimong ngaran,
: huli kan danay mong pagkamoot asin kaimbodan;
: huli ta an saimong ngaran asin tataramon ginibo mong halangkaw sa gabos.
3: Kan mag-agrangay ako saimo, nagsimbag ka;
: huli kan saimong kosog, pinakosog mo ako.
4: Kagurangnan , oomawon ka kan gabos na hade sa kinaban,
: huli ta nadangog ninda an saimong mga itinaram.
5: Mag-aawit sinda kan saimong mga ginibo
: asin kan saimong dakulang kamurawayan.
6: Huli ta maski ika yaon sa kaitaasan,
: an mapakumbaba saimong inaataman,
: alagad an mapaabaw-abaw, maski sa harayo saimong namimidbidan.
7: Maski ako maglakaw sa tahaw nin kasakitan,
: iniingatan mo an sakong buhay;
: linalabanan mo an mga anggot kong kaiwal,
: asin iliniligtas mo ako huli kan saimong kapangyarihan.
8: Ootobon nin Kagurangnan an katuyohan niya para sako;
: Kagurangnan , an saimong pagkamoot mayo nin kataposan.
: Taposon mo an trabaho na saimong pinonan.