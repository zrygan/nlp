1: Kagurangnan , ika sarong Dios na nagpapadusa;
: pahilingan an saimong kaanggotan!
2: Magtindog ka, O hukom nin kinaban;
: tawan sa mapaabaw-abaw an maninigo sainda!
3: Sagkod nuarin mag-oogma an mga maraot?
: Sagkod nuarin Kagurangnan ?
4: Sagkod nuarin maghahambog an mga kriminal
: asin magpapaabaw-abaw kan saindang mga gibo?
5: Rinoronot ninda an saimong banwaan, Kagurangnan ;
: inaapi ninda an saimong pamana.
6: Ginagadan ninda an mga balo asin an mga ilo;
: ginagadan ninda an mga dayuhan na nag-eerok sa samong daga.
7: Nagsasarabi sinda, Dai kita nahihiling kan Kagurangnan ;
: dai nakakamangno an Dios nin Israel.
8: Pakasabota nindo, mga tawong patal!
: Mga lolong, nuarin nindo masasabotan?
9: Ginibo nin Dios an satong talingadai daw siya nakakadangog?
: Ginibo niya an satong mga matadai daw siya nakakahiling?
10: Siya an nagsasagwe sa mga nasyondai daw niya sinda papadusahan?
: Siya an paratukdo kan gabos na tawomayo daw siya nin pakaaram?
11: Aram nin Kagurangnan an nasa isip nin mga tawo;
: sinda siring sana sa sarong hinangos.
12: Paladan an tawo na sinasagwe mo, Kagurangnan ,
: an tinutukdoan mo kan saimong togon!
13: Tinatawan mo siyang kapahingaloan sa mga aldaw nin kasakitan
: sagkod na makalot an kutkot para sa mga tampalasan.
14: Dai pababayaan nin Kagurangnan an saiyang banwaan;
: an sadiri niyang pamana dai niya tatalikodan.
15: An hustisya makakabalik sa mga hukoman,
: asin susunodon iyan kan mga matanos.
16: Siisay an nagtindog para sako tumang sa mga tampalasan?
: Siisay an nag-apil sako tumang sa mga paragibo nin karatan?
17: Kun dai ako tinabangan nin Kagurangnan ,
: napadali kutana an pagduman ko sa daga nin mga gadan.
18: Kan magsaboot ako, Nahuhulog ako,
: an saimong danay na pagkamoot, Kagurangnan , an nagpugol sako.
19: Kan ako nahahandal asin nahahadit,
: rinaranga asin pinapaogma mo ako.
20: Tutugotan mo daw na mag-apil saimo an mga maraot na hukom,
: na minabiko kan katanosan sa paagi nin mga pagboot,
21: na nagmamawot nin maraot tumang sa mga matanos na tawo
: asin minakondenar sa kagadanan sa mga mayo nin kasalan?
22: Alagad sinusurog ako nin Kagurangnan ;
: iniingatan ako kan sakuyang Dios.
23: Papadusahan niya sinda huli kan saindang karatan,
: tutunawon niya sinda huli kan saindang mga kasalan;
: gagadanon sinda nin Kagurangnan na satuyang Dios.