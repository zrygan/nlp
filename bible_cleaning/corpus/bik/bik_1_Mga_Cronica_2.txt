1: An doseng aking lalaki ni Jacob iyo si Ruben, Simeon, Levi, Juda, Issakar, Zabulon,
2: Dan, Jose, Benjamin, Neftali, Gad, asin Asher.
3: Lima gabos an aking lalaki ni Juda. Sa agom niyang si Batsua na sarong Cananea, nagkaigwa siya nin tolong aking lalaki na iyo si Er, Onan, asin Sela. Si Er na matuang aki ni Juda nagin maraot, kaya ginadan siya nin Kagurangnan .
4: Sa manugang niyang si Tamar, nagkaigwa si Juda nin duwa pang aking lalaki na iyo si Perez asin si Zera.
5: An mga aking lalaki ni Perez iyo si Hezron saka si Hamul.
6: An limang aking lalaki ni Zera iyo si Zimri, Etan, Heman, Calcol, asin Darda.
7: Si Acan, na aking lalaki ni Carmi, iyo an nagdara nin kasakitan sa banwaan nin Israel, huli sa pagtago kan mga sinamsam na ipinanongod na sa Dios.
8: An bugtong na aking lalaki ni Etan iyo si Azarias.
9: Nagkaigwa nin tolong aking lalaki si Hezron: si Jerameel, Ram, asin Caleb.
10: Si Ram iyo an ama ni Aminadab na ama ni Nason, na sarong prinsipe nin Juda.
11: Si Nason iyo an ama ni Salmon na ama ni Boaz.
12: Si Boaz iyo an ama ni Obed na ama ni Jesse.
13: Pito an aking lalaki ni Jesse. Si Eliab an matua, ikaduwa si Abinadab, ikatolo si Samma;
14: ikaapat si Netanel, ikalima si Raddai,
15: ikaanom si Ozem, asin ikapito si David.
16: Igwa pa siya nin duwang aking babae: si Zeruias asin si Abigail.
: An aking babae ni Jesse na si Zeruias nagkaigwa nin tolong aking lalaki na iyo si Abisai, Joab, asin Asahel.
17: Naagom si Abigail ni Jeter na sarong Ismaelita. An saindang aki iyo si Amasa.
18: Si Caleb na aking lalaki ni Hezron nagkaigwa nin aking babae ki Azuba na saiyang agom; Jeriot an ngaran kan saindang aki. Nangaki ini nin tolong lalaki na iyo si Jeser, Sobab, asin Ardon.
19: Pakagadan ni Azuba, inagom ni Caleb si Efrat, asin nagkaigwa sinda nin aking lalaki na an ngaran Hur.
20: Si Hur iyo an ama ni Uri na ama ni Bezalel.
21: Kan sesenta na an edad ni Hezron, inagom niya an aking babae ni Makir na ama ni Gilead. Nagkaigwa sinda nin aking lalaki na an ngaran Segub.
22: Si Segub iyo an ama ni Jair na nagkaigwa nin beynte y tres na syudad sa daga nin Gilead.
23: Alagad sinakop ni Gesur asin ni Aram an sesentang banwa duman, kaiba an mga baryo nin Jair asin Kenat, sagkod an mga kataraed na banwa. An mga tawong nag-erok duman mga kapagarakian ni Makir, na ama ni Gilead.
24: Pakagadan ni Hezron, inagom ni Caleb si Efrat na balo kan saiyang ama. An saindang aking si Asur iyo an ama ni Tekoa.
25: An mga aking lalaki ni Jerameel na matuang aking lalaki ni Hezron iyo si Ram, an matua, Buna, Oren, Ozem, asin Ahias.
2627: An tolong aking lalaki ni Ram, na matuang aki ni Jerameel iyo si Maaz, Jamin, asin Eker. Nagkaigwa pa nin sarong agom si Jerameel na an ngaran Atara, asin si Onam iyo an nagin aki ninda.
28: An mga aking lalaki ni Onam iyo si Samai saka Jada. Igwa man nin duwang aking lalaki si Samai na iyo si Nadab asin Abisur.
29: Inagom ni Abisur si Abihail asin nagkaigwa sinda nin duwang aking lalaki: si Aban asin si Molid.
30: Si Nadab na tugang na lalaki ni Abisur nagkaigwa man nin duwang aking lalaki: si Seled asin si Appaim; nagadan si Seled na mayo nin aki.
31: Si Appaim iyo an ama ni Isi na ama ni Sesan na ama ni Alai.
32: Si Jada, na tugang na lalaki ni Samai, nagkaigwa nin duwang aking lalaki: si Jeter asin si Jonatan. Nagadan si Jeter na mayo nin aki.
33: Mantang si Jonatan nagkaigwa nin duwang aking lalaki: si Pelet asin si Zaza. Iyo ini an mga kapagarakian ni Jerameel.
34: Dai nagkaigwa nin aking lalaki si Sesan; gabos sanang babae. Igwa siya nin oripon na taga Egipto na an ngaran Jarha;
35: ipinaagom niya saiya an saro sa saiyang mga aking babae. Nagin aki kan duwang ini si Attai.
36: Si Attai iyo an ama ni Natan na ama ni Zabad.
37: Si Zabad iyo an ama ni Eflal na ama ni Obed.
38: Si Obed iyo an ama ni Jehu na ama ni Azarias.
39: Si Azarias iyo an ama ni Helez na ama ni Eleasa.
40: Si Eleasa iyo an ama ni Sismai na ama ni Sallum.
41: Si Sallum iyo an ama ni Jekamias na ama ni Elisama.
42: An matuang aking lalaki ni Caleb, na tugang ni Jerameel, iyo si Mesa. Si Mesa iyo an ama ni Zif na ama ni Maresa na ama ni Hebron.
43: An mga aking lalaki ni Hebron iyo si Kora, Tappua, Rekem, asin Sema.
44: Si Sema iyo an ama ni Raham na ama ni Jorkeam; an tugang niyang si Rekem iyo an ama ni Samai.
45: Si Samai iyo an ama ni Maon na ama ni Betzur.
46: Nagkaigwa nin kasaroan si Caleb na an ngaran Efa; nagin aki ninda si Haran, si Moza, asin si Gazez. Nagkaigwa si Haran nin aking lalaki na Gazez man an ngaran.
47: Sarong lalaki na an ngaran Jadai an nagkaigwa nin mga aking lalaki: si Regem, Jotam, Gezan, Pelet, Efa, asin Saaf.
48: Nagkaigwa pa nin kasaroan si Caleb na an ngaran Maaca; nagin aki ninda si Seber asin si Tirhana.
49: Nagkaigwa pa sinda nin duwang aking lalaki: si Saaf na ama ni Madmana, asin si Seva na ama ni Macbena, saka ni Gibea.
: Igwa man nin aking babae si Caleb na an ngaran Acsa.
50: Iyo pa ini an kapagarakian ni Caleb
: Si Hur iyo an matuang aking lalaki ni Caleb sa agom niyang si Efrat. Si Sobal na matuang aking lalaki ni Hur iyo an ama ni Kiriat-jearim.
51: An ikaduwa niyang aki na si Salma iyo an ama ni Betlehem; asin an ikatolo niyang aki na si Haref iyo an ama ni Bet-gader.
52: Si Sobal, na ama ni Kiriat-jearim, iyo an ginikanan kan mga nag-eerok sa Haroe, kan kabanga kan mga nag-eerok sa Menuhot,
53: patin kan mga minasunod na kamaganakan na nag-erok sa Kiriat-jearim: an mga Itreo, mga Puteo, mga Sumateo asin mga Misraita, mga Zoratita saka mga Estaolita.
54: Si Salma, na ama ni Betlehem, iyo an ginikanan kan mga nag-eerok sa Netofat, sa Atrot-bet-joab, asin kan mga Zorita na saro sa duwang kamaganakan nin Manahat.
55: Iyo man ini an mga kamaganakan kan mga eskriba na nag-eerok sa Jabez: an mga Tirateo, mga Simateo, asin mga Sucateo. Iyo ini an mga Cineo na guminikan ki Hamat na ama kan mga Recabita.