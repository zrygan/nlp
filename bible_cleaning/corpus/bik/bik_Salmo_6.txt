1: Kagurangnan , hare ako pagsagwea sa saimong kaanggotan;
: sa labi-labi mong kaanggotan, dai mo ako pagpadusahan.
2: Ako napapagal, Kagurangnan , saimong kaherakan;
: bolonga ako, Kagurangnan , an sakong hawak nasasakitan.
3: An kalag ko nasa makuring kahorasaan;
: Kagurangnan , sagkod nuarin ka maghahalat nganing ako tabangan?
4: Madya, Kagurangnan , ligtasan an sakong buhay,
: huli kan pagkamoot mo na daing kataposan.
5: Sa lugar nin mga gadan dai ka nagigiromdoman;
: sa Sheol siisay an matao saimo nin kaomawan?
6: Napapagal na ako sa kaaagrangay;
: barubanggi dumog sa luha an sakong higdaan;
: natutomtom sa luha an sakong ulonan.
7: Nagdidiklom an mga mata ko huli sa kamondoan;
: nanluluya ini huli kan sakong mga kaiwal.
8: Humarayo kamo sako, mga paragibo nin karatan!
: An sakong pagtangis dinadangog nin Kagurangnan .
9: Dinadangog nin Kagurangnan an sakong pakimaherak;
: an sakong pamibi saiyang sinisimbag.
10: An sakong mga kaiwal masosopog sa pagkadaog,
: sa biglang pagkaribong sinda masiribog.