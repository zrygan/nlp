1: O Dios, ika an sakong Dios,
: asin napupungaw ako saimo.
: An sakong kalag napapaha sa saimo;
: an sakong hawak naghihidaw saimo,
: siring sa alang asin mamarang daga na mayo nin tubig.
2: Magpahiling ka sako sa santwaryo;
: pahilingan sako an saimong kapangyarihan asin kamurawayan.
3: Huli ta mas marahay pa ki sa buhay an danay mong pagkamoot,
: kaya oomawon ka kan sakong ngoso.
4: Pasasalamatan taka mantang buhay ako;
: iitaas ko an sakong mga kamot asin aapodon ko an saimong ngaran.
5: Magkakakan an sakong kalag asin mababasog;
: maogmang mag-aawit ako nin pag-omaw sa saimo.
6: Mantang naghihigda ako, nagigiromdoman taka;
: bilog na banggi ika sana an sakong iniisip,
7: huli ta ika an danay kong nagin tabang.
: Sa lindong nin saimong mga pakpak, nag-aawit ako sa kaogmahan.
8: Dayupot saimo an sakong kalag,
: inaataman ako kan too mong kamot.
9: Alagad an mga nagmamawot na gadanon ako
: mahuhulog sa kairaroman nin daga.
10: Magagadan sinda sa ralaban;
: an saindang mga bangkay kakakanon kan mga lobo.
11: Alagad an hade mag-oogma sa Dios;
: magmumuraway an gabos na minasumpa sa saiyang ngaran;
: huli ta seserahan an ngoso nin mga putikon.