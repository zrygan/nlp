1: Paladan an tawo na dai
: nagsusunod sa hatol nin mga maraot,
: na dai nagsusunod sa paarog nin mga parakasala
: o dai nakikisumaro sa mga dai nagpapahalaga sa Dios.
2: Alagad an saiyang kaogmahan nasa Katogonan nin Kagurangnan ;
: ini aldaw-banggi niyang pinag-aadalan.
3: Siya siring sa sarong kahoy na nagtatalubo sa kataed nin tubig na nagbubulos,
: na minabunga sa tamang panahon,
: asin dai naaalang an mga dahon.
: Minauswag siya sa gabos niyang gibo.
4: Alagad bakong siring kaini an mga maraot;
: siring sinda sa ata na pinapalid kan doros.
5: Kaya an mga maraot dai makakatindog sa paghukom,
: ni an mga parakasala sa katiriponan kan mga matanos;
6: huli ta aram nin Kagurangnan an dalan kan mga matanos,
: alagad an dalan kan mga maraot mapapahamak.