1: Maabot an aldaw na maawit an mga tawo,
: Magpapasalamat ako saimo, Kagurangnan !
: Anggot ka sako kaidto,
: alagad rinanga mo ako ngunyan asin bako ka nang anggot sako.
2: An Dios an sakong kaligtasan;
: magsasarig ako saiya asin dai matatakot,
: huli ta an Kagurangnan Dios iyo an sakong kosog asin awit;
: siya an sakong nagin kaligtasan.
3: Sa kaogmahan, an mga tawo maharok nin tubig
: sa mga bubon nin kaligtasan.
4: Dangan maawit sinda sa aldaw na iyan
: Magpasalamat kamo sa Kagurangnan ! Mag-apod kamo sa saiyang ngaran;
: ibalangibog nindo sa mga nasyon an saiyang mga gibo,
: ipahayag nindo an saiyang kadakulaan!
5: Mag-awit kamo nin mga pag-omaw sa Kagurangnan ,
: huli kan dakulang mga bagay na saiyang ginibo;
: ini saindong ibareta sa bilog na kinaban.
6: Magkurahaw asin mag-awit kamo sa kaogmahan mga nag-eerok sa Sion,
: huli ta dakula an banal na Dios nin Israel,
: asin nag-eerok siya sa kaibahan kan saiyang banwaan.