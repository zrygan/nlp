1: An Dios iyo an namamayo sa langitnon na katiriponan;
: sa tahaw nin mga dios siya an naghuhukom
2: Sagkod nuarin kamo maghuhukom tumang sa katanosan
: asin maapil sa mga tawong tampalasan?
3: Tawan nindo nin katanosan an mga dukha asin an mga ilo;
: galangan nindo an deretso kan mga nagtitios asin kan mga nangangaipo.
4: Ligtasan an mga dukha asin an mga mayong sukat
: sa kamot kan mga maraot na tawo.
5: Mayo sinda nin kadonongan o pakasabot!
: Naglalakaw sinda sa kadikloman;
: mayo na nin hustisya sa kinaban.
6: Ako nagtataram, Kamo mga dios,
: kamo gabos mga aking lalaki kan Kahorohalangkawe.
7: Alagad magagadan kamo siring kan mga tawo;
: matatapos an saindong buhay arog sa arin man na prinsipe.
8: Bumangon ka, O Dios, asin hukoman mo an kinaban;
: huli ta sadiri mo an gabos na nasyon.