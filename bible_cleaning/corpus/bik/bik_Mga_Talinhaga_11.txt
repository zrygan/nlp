1: Ikinakauyam nin Kagurangnan an timbangan na may daya. Naoogma siya sa timbangan na tama.
2: Kun minaabot an kapaabaw-abawan, minaabot man an kasosopgan; an kadonongan yaon sa mapakumbaba.
3: An pagigin onesto an giya kan matanos, alagad an madaya mararaot kan sadiri nindang kabikoan.
4: Sa aldaw nin kagadanan mayo nin pakinabang an kayamanan, alagad an katanosan iyo an maligtas kan saimong buhay.
5: An pagkamatanos kan sarong marahay na tawo iyo an minapagian kan saiyang buhay, alagad an karatan kan maraot iyo an minapahamak saiya.
6: An pagkamatanos iyo an minaligtas sa onestong tawo, alagad an dai masasarigan na tawo nasisiod sa sadiri niyang kapasloan.
7: Kun nagagadan an maraot, an saiyang paglaom nagagadan kaiba niya. An pagsarig sa kayamanan nawawaraan nin halaga.
8: An matanos iliniligtas sa kasakitan, alagad sa maraot minahugpa iyan.
9: Pwede kang maraot kan tataramon nin bakong diosnon na tawo, alagad an kadonongan kan matanos pwedeng magligtas saimo.
10: Nag-oogma an syudad kun an matanos nagkakaigwa nin marahay na palad, asin nagkakaigwa nin maogmang mga kinurahaw kun nagagadan an maraot.
11: Huli sa bendisyon kan matanos magigin dakula an sarong syudad, alagad magagaba iyan huli sa mga tataramon kan maraot.
12: Mayo nin toltol na kaisipan an tawong nagmemenos sa kapwa; alagad an tawong may pakasabot dai naggigirong.
13: Mayo nin sekreto na dai ibinubuyagyag kan matabil, alagad maski an sadit na bagay itinatago kan mapapaniwalaan.
14: Marurumpag an sarong nasyon kun mayo nin pagsusundon. An dakul na parahatol nangangahulogan nin katiwasayan.
15: Kun gagarantiyahan mo an utang nin sarong dayuhan, pagbabasolan mo iyan. Mas marahay na dai ka makilabot.
16: Iginagalang an sarong babaeng mabini, alagad an sarong babae na mayong marahay na gawe ikinakasopog.
: An sarong hugakon na tawo dai nanggad magkakaigwa nin kwarta, alagad an pusoan na tawo magyayaman.
17: An tawong maboot napapakarahay, alagad an makuri nagraraot kan sadiri niyang buhay.
18: Mayong marahay na makukua an maraot na tawo, alagad an nagtatanom nin katanosan magkakamit nin marahay na balos.
19: An tawong nagdadanay sa katanosan mabubuhay, alagad an naglalamag sa karatan magagadan.
20: Ikinakauyam nin Kagurangnan an mga tawong may bikong kaisipan, alagad ikinakaogma niya an mga tawong naggigibo nin matanos.
21: Laomon mo na papadusahan an maraot na tawo, alagad ililigtas an matanos.
22: An gayon kan babaeng mayo nin marahay na isip nakakaarog sa bulawan na singsing sa dungo kan orig.
23: An kamawotan kan matanos minatapos sa karahayan; an paglaom kan maraot minatapos sa kaanggotan.
24: May mga tawo na matinao, alagad orog na nagyayaman. An iba maimot nin marahay, alagad orog na nagigin dukha.
25: Magmatinao ka, asin mauswag ka. Tabangan mo an iba, asin tatabangan ka man.
26: Minamaldisyon kan banwaan an nagtatago kan trigo, alagad inoomaw ninda an nagpapabakal kaiyan.
27: Igagalang ka kun marahay an mga katuyohan mo, alagad kun karatan an hinahanap mo, iyan an makukua mo.
28: An nananarig sa saiyang kayamanan mararakdag arog sa alang na dahon, alagad mag-uuswag an matanos arog sa berdeng tinanom.
29: An tawo na minadara nin problema sa saiyang pamilya maani sana nin doros.
: An lolong magdadanay na sorogoon kan madodonong.
30: Buhay an itinatao kan katanosan, alagad kagadanan an dara kan kadahasan.
31: An matanos babalosan digdi sa daga, kaya laomon mo na papadusahan an maraot saka an parakasala.