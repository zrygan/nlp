1: Kun bakong an Kagurangnan an magpatindog kan harong,
: masasayang sana an trabaho kan mga nagpapatindog kaiyan.
: Kun bakong an Kagurangnan an magbantay sa syudad,
: masasayang sana an pagpupuka kan bantay.
2: Masasayang an pagbangon nin amay
: asin an pagkatorog na matanga nang marahay
: sa paghanap nin ikabubuhay;
: huli ta tinatawan nin Kagurangnan an saiyang mga namomotan,
: maski sinda nagkakatorog.
3: An mga aki pamanang gikan sa Kagurangnan ;
: sinda tunay na mga biyaya.
4: An mga aking lalaki nin sarong tawo kan siya hoben pa,
: nakakaarog sa mga bosog sa kamot nin sarong paralaban.
5: Paladan an tawong igwa nin siring kadakul na mga bosog!
: Dai siya mamumugtak sa kasopogan
: kun makahampang niya sa hukoman an saiyang mga kaiwal.