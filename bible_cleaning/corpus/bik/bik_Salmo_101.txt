1: Aawiton ko an pagkamaimbod asin an katanosan;
: aawiton ko saimo, Kagurangnan .
2: Ako malakaw sa dalan nin kabanalan.
: Nuarin ka madalaw sakuya?
: Sa sakuyang harong mamumuhay ako na malinig an puso,
3: asin dai ko tutugotan an anoman na maraot.
: Naoongis ako sa gibo kan mga nagtalikod sa Dios;
: dai iyan makakaharani sako.
4: An karatan sa puso magigin harayo sako;
: dai ako makikilabot sa anoman na maraot.
5: An nagtutugod-tugod sa saiyang kapwa sakuyang gagadanon.
: An tawong hambogon asin mapaabaw-abaw dai ko matitios.
6: Nawiwilihan ko an mga maimbod sa Dios;
: tutugotan ko sindang mag-erok sa sakuyang harong.
: An naglalakaw sa dalan nin kabanalan
: tutugotan kong maglingkod sako.
7: Mayo nin putikon na maerok sa sakuyang harong;
: mayo nin parasagin-sagin na magdadanay sa sakuyang atubang.
8: Aroaldaw gagadanon ko an gabos na tampalasan sa daga,
: papahaleon ko sa syudad nin Kagurangnan an gabos na paragibo nin karatan.