1: Kan an Israel magluwas hale sa Egipto,
: kan an kapagarakian ni Jacob maghale sa dagang dayuhan,
2: an Juda nagin santwaryo nin Kagurangnan ,
: an Israel saiyang nasadirihan.
3: Huminiling an Dagat na Pula asin duminulag;
: an Salog nin Jordan suminibog.
4: An mga bukid luminukso siring sa mga karnero,
: an mga bulod luminukso siring sa mga kordero.
5: Ano an nangyari saimo, O Dagat,
: ta ika duminulag?
: Asin ika, O Jordan, ta ika suminibog?
6: Kamong mga bukid, tadaw ta luminukso kamo siring sa mga karnero?
: Kamong mga bulod, ta luminukso kamo siring sa mga kordero?
7: Magtakig ka, O daga, sa atubang nin Kagurangnan ,
: sa atubang kan Dios ni Jacob,
8: na ginigibong sapa an gapo,
: asin an mga ampas ginigibong burabod.