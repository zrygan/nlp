1: Kadakul kan sakong mga kaiwal, Kagurangnan ;
: dakul an minabangon tumang sako!
2: Dakul an minasabi manongod sako
: Dai siya tatabangan nin Dios.
3: Alagad ika, Kagurangnan , an sakong kalasag;
: sakuyang kamurawayan asin kagtao nin kosog.
4: Minaagrangay ako nin makosog sa Kagurangnan ;
: minasimbag siya hale sa saiyang banal na bulod.
5: Minahigda ako asin minatorog;
: giraray minabangon huli sa pangataman nin Kagurangnan .
6: Dai ako matatakot sa rinibong mga kaiwal,
: na nakapalibot tumang sako.
7: Bumangon ka, Kagurangnan ! Ligtasan ako,
: O sakuyang Dios!
: Sinasampaling mo an mga kaiwal,
: rinoronot mo an mga ngipon kan mga maraot.
8: An kaligtasan hale sa Kagurangnan ;
: bendisyonan mo logod an saimong banwaan.