1: Tawan mo ako nin katanosan, Kagurangnan ,
: huli ta ako naglakaw sa kabanalan,
: asin daing pagduwa-duwang nagsarig sa Kagurangnan .
2: Siyasaton mo ako, Kagurangnan , asin baloa;
: an sakuyang puso saka isip hilinga.
3: An danay mong pagkamoot nahihiling ko;
: ako naglalakaw na maimbod saimo.
4: Dai ako nagtutukaw sa kaibahan nin mga putikon;
: ni sa kaibahan kan mga parasagin-sagin.
5: Ikinakaongis ko an pag-iriba nin mga parakasala;
: minalikay ako sa mga tampalasan.
6: Sakong mga kamot hinuhugasan ko sa pagpahiling na mayo ako nin kasalan;
: naglilibot ako sa altar sa pagsamba sa Kagurangnan ,
7: mantang nag-aawit nin kapasalamatan;
: asin nagpapahayag kan gabos mong ngangalasan.
8: Namomotan ko an saimong harong, Kagurangnan ,
: an pinag-eerokan kan saimong kamurawayan.
9: Dai ako paghalea kaiba kan mga parakasala,
: kaiba kan mga tawo na sa dugo napapaha;
10: mga tawong gabos karatan an nakakapotan,
: na sa pag-ako nin suhol an toong kamot danay na andam.
11: Alagad para sako, maglalakaw ako sa katanosan;
: ligtasan ako saka saimong kaherakan.
12: Ligtas ako sa gabos na pag-alaman;
: sa dakulang katiriponan oomawon ko an Kagurangnan .