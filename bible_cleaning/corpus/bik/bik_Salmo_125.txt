1: An mga nananarig sa Kagurangnan nakakabaing sa Bukid nin Sion,
: na dai nanggad matatanyog, kundi magdadanay sagkod lamang.
2: Siring na an Jerusalem napapalibotan nin kabukidan,
: pinapalibotan man nin Kagurangnan an saiyang banwaan
: ngunyan asin sagkod pa man.
3: Huli ta an mga tampalasan dai maghahade sa daga na ipinamana sa mga matanos,
: ta tibaad sagkod an mga matanos maggibo nin karatan.
4: Kagurangnan , gibohi nin marahay an mga tawong marahay,
: asin an mga tawong matanos an puso.
5: Alagad kun padusahan mo na an mga tampalasan,
: padusahan mo man an mga minasuhay sa saimong mga dalan.
: An katoninongan mapasa-Israel!