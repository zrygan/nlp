1: O Dios, ligtasan ako!
: Kagurangnan , paghumare sa pagtabang sako!
2: Magkasoropog logod asin magkarilibong
: an mga nagmamawot na gumadan sako.
: Magsiribog logod asin magkasoropgan
: an nagmamawot na ako makulogan.
3: Mamungnan logod sa kasopogan
: an mga nagtutuyatuya sako.
4: Mag-ogma logod asin maggayagaya
: an gabos na naghahanap saimo.
: An mga nagpapahalaga kan saimong kaligtasan
: danay logod na magsabi, Dakula an Dios!
5: Ako dukha asin nangangaipo,
: O Dios, paghumare sa pagtabang sako.
: Ika an sakuyang tabang asin paraligtas,
: hare paghaloy, Kagurangnan .