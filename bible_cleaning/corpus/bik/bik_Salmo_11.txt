1: Minasarig ako sa Kagurangnan .
: Tadaw ta minasabi ka sako,
: Lumayog ka siring sa sarong gamgam pasiring sa kabubuldan,
2: huli ta ibiningat na kan mga maraot an saindang pana,
: tanganing sa kadikloman panaon an mga matanos.
3: Kun maraot an mga pundasyon,
: mayo nin magigibo an matanos na tawo.
4: An Kagurangnan yaon sa saiyang banal na templo;
: yaon sa langit an saiyang trono.
: Minamasdan niya an mga tawo saen man na lugar
: asin aram niya an saindang ginigibo.
5: Binabalo nin Kagurangnan an matanos asin an maraot;
: anggot siya sa mga namomoot sa dahas.
6: Pinapauranan niya nin nagkakalayong mga baga saka asupre an mga maraot;
: pinapadusahan niya sinda nin nakakapasong doros.
7: An Kagurangnan matanos asin namomoot sa mga matanos na gibo;
: an minagibo kaiyan mag-eerok sa saiyang atubang.