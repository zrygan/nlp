1: Hinanyoga ako, Kagurangnan , asin simbaga,
: huli ta ako mayong sukat asin dukha.
2: Ligtasan an buhay ko, huli ta maimbod ako;
: ligtasan an saimong sorogoon na minasarig saimo.
3: Ika an sakuyang Dios; kaheraki ako, Kagurangnan ;
: huli ta minaagrangay ako saimo sa bilog na aldaw.
4: Paogmaha an saimong sorogoon, Kagurangnan ,
: huli ta sa saimo iniitaas ko an sakuyang kalag.
5: Kagurangnan , ika marahay saka mapagpatawad,
: mayaman sa danay na pagkamoot sa gabos na nag-aapod saimo.
6: Hinanyoga, Kagurangnan , an sakong pamibi;
: himatea an tingog nin sakong pakimaherak.
7: Sa aldaw nin sakong kasakitan minaapod ako saimo,
: huli ta ako sinisimbag mo.
8: Sa mga dios mayo nin arog saimo, Kagurangnan ;
: mayong gibo na makakaarog sa saimong mga gibo.
9: Madatong an gabos na nasyon na saimong linalang;
: mataong galang sa saimong atubang;
: asin mapamuraway kan saimong ngaran.
10: Dakula ka asin naggigibo nin mga ngangalasan;
: ika sana nanggad an Dios.
11: Kagurangnan , itukdo mo sako an saimong dalan,
: tanganing maglakaw ako sa saimong katotoohan,
: bilog na pusong matakot sa saimong ngaran.
12: Sa bilog kong puso nagpapasalamat ako saimo, Kagurangnan kong Dios;
: oomawon ko an saimong ngaran sagkod lamang.
13: Huli ta dakula an danay mong pagkamoot sa sako;
: asin hinawas mo sa kairaroman nin Sheol an kalag ko.
14: O Dios, nagtirindog tumang sako an mga mapaabaw-abaw;
: boot akong gadanon kan mga tampalasan,
: mga tawo na habong maghinanyog saimo.
15: Alagad ika, Kagurangnan , sarong Dios na maheherakon asin mamomoton,
: maluway sa pag-anggot saka mayaman sa danay na pagkamoot asin pagkamaimbod.
16: Lilingya ako asin kaheraki;
: tawe kan saimong kosog an saimong sorogoon,
: asin ligtasan an aking lalaki kan babae mong oripon.
17: Kagurangnan , pahilingan sako an tanda kan saimong pagkamaheherakon,
: tanganing masopog an mga anggot sako,
: kun mahiling ninda na rinaranga asin tinatabangan mo ako.