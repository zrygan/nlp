1: Simbaga ako kun ako mag-apod,
: O Dios, sakuyang katanosan!
: Tinabangan mo ako kan ako nasa kasakitan.
: Kaheraki ako ngunyan asin dangoga an sakong pamibi.
2: Sagkod nuarin nindo ako sosopogon, O mga tawo?
: Sagkod nuarin nindo mamomotan an mayong halaga,
: asin hahanapon an kaputikan?
3: Giromdoma na pinili nin Kagurangnan para saiya an mga banal;
: dinadangog ako nin Kagurangnan kun siya sakong inaapodan.
4: Matakot kamo saiya asin dai magkasala;
: sa katoninongan maghorophorop kamo sa saindong mga higdaan.
5: Magdolot nin maninigong mga atang,
: asin magsarig kamo sa Kagurangnan .
6: Dakul an nagsasabi,
: Makahiling logod kami nin mga karahayan!
: Hilinga kami na may pagkaherak, O Kagurangnan !
7: Itinao mo sakuya an dakulang kaogmahan
: labi pa kan ogma na saindang namatean
: kan dakul na arak saka trigo an saindang nakamtan.
8: Sa katoninongan ako mahigda dangan matorog;
: huli ta ika sana, O Kagurangnan , an minapaerok sako sa katiwasayan.