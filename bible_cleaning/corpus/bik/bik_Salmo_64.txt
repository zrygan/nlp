1: Dangoga an tingog ko, O Dios, sa sakuyang pag-agrangay;
: takot ako sa mga kaiwalligtasan an sakong buhay.
2: Ingati ako sa mga hilom na kaisipan kan mga tampalasan,
: sa mga kamawotan kan paragibo nin karatan.
3: Tinatais ninda siring sa espada an saindang mga dila;
: an saindang mga tataramon garong mga bosog na pinapatama.
4: Patago na pinapana ninda an mga mayong sala,
: bigla asin mayong takot na minapana.
5: Nagsisinadolan sinda dapit sa mga maraot na gigibohon;
: pinag-oolayan an pagbugtak nin mga siod na hilom.
: Olay ninda, Siisay an makakahiling sato?
6: Siisay an makakaaram kan mga maraot tang gibo?
: Areglado nanggad an satong mga plano.
: Hararom an puso saka isip nin tawo!
7: Alagad papanaon sinda nin Dios,
: asin malulugadan sinda tolos.
8: Huli kan saindang dila, raraoton niya sinda;
: dangan makuyong-kuyong nin payo an gabos na nakakahiling sainda.
9: Magkakatarakot an gabos na tawo;
: maghohorophorop kan mga ginibo nin Dios,
: asin ipapamareta iyan gabos.
10: An mga matanos mag-oogma sa Kagurangnan ,
: asin sa saiya makakakua nin pailihan.
: An mga matanos an puso magmumuraway.