1: Sadiri nin Kagurangnan an kinaban asin an kapanoan kaiyan,
: an daga saka an gabos na nag-eerok diyan;
2: huli ta pinatindog niya ini sa ibabaw nin kadagatan,
: asin pinamugtak sa ibabaw nin katubigan.
3: Siisay an matukad sa bulod nin Kagurangnan ?
: Siisay an matindog sa banal niyang erokan?
4: An tawong malinig an mga kamot asin mabini an puso,
: an dai nagsasamba sa mga dios-dios,
: an dai naggigibo nin putik na panuga.
5: Aakoon niya an bendisyon hale sa Kagurangnan ,
: asin an balos hale sa Dios nin saiyang kaligtasan.
6: Siring kaini an mga tawo na naghahanap saiya,
: naghahanap kan lalawogon kan Dios ni Jacob.
7: Magburukas kamo, O mga trangkahan!
: Magburukas kamo, mga kasuanoy na pintoan,
: tanganing makalaog an hade nin kamurawayan!
8: Siisay an hadeng ini nin kamurawayan?
: Siya an Kagurangnan , makosog asin mapangyari;
: siya an Kagurangnan , mapanggana sa gera.
9: Magburukas kamo, O mga trangkahan!
: Magburukas kamo, mga kasuanoy na pintoan,
: tanganing makalaog an hade nin kamurawayan!
10: Siisay ining hade nin kamurawayan?
: An Kagurangnan nin mga hukbosiya an hade nin kamurawayan.