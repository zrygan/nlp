1: Mula sa kalaliman, O Panginoon , ako sa iyo'y dumaing!
2: Panginoon, tinig ko'y pakinggan!
: Mga pandinig mo'y makinig sa tinig ng aking mga karaingan!
3: Kung ikaw, Panginoon , ay magtatala ng mga kasamaan,
: O Panginoon, sino kayang makakatagal?
4: Ngunit sa iyo'y may kapatawaran,
: upang ikaw ay katakutan.
5: Ako'y naghihintay sa Panginoon , naghihintay ang aking kaluluwa,
: at sa kanyang salita ako ay umaasa;
6: sa Panginoon ay naghihintay ang aking kaluluwa,
: higit pa kaysa bantay sa umaga;
: tunay na higit pa kaysa bantay sa umaga.
7: O Israel, umasa ka sa Panginoon !
: Sapagkat sa Panginoon ay may tapat na pagmamahal,
: at sa kanya ay may saganang katubusan.
8: Ang Israel ay tutubusin niya,
: mula sa lahat niyang pagkakasala.