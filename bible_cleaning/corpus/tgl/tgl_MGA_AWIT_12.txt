1: Panginoon , sapagkat wala ng sinumang banal, kami ay tulungan mo,
: sapagkat ang mga tapat ay naglaho na sa gitna ng mga anak ng mga tao.
2: Bawat isa ay nagsasalita ng kabulaanan sa kanyang kapwa,
: sila'y nagsasalitang may mapanuyang mga labi at may pusong mandaraya.
3: Nawa'y putulin ng Panginoon ang lahat ng mapanuyang mga labi,
: ang dila na gumagawa ng malaking pagmamalaki,
4: ang mga nagsasabi, Sa pamamagitan ng aming dila ay magtatagumpay kami,
: ang aming mga labi ay nasa amin; sino ang panginoon namin?
5: Sapagkat ang dukha ay inagawan, sapagkat dumaraing ang nangangailangan,
: titindig na ako ngayon, sabi ng Panginoon ;
: Ilalagay ko siya sa kaligtasang kanyang minimithi.
6: Ang mga salita ng Panginoon ay mga dalisay na salita,
: gaya ng pilak na sinubok sa hurno sa lupa,
: na pitong ulit na dinalisay.
7: O Panginoon , sila ay iyong iingatan,
: iingatan mo sila mula sa salinlahing ito magpakailanman.
8: Gumagala ang masasama sa bawat dako,
: kapag ang kasamaan ay naitataas sa gitna ng mga anak ng mga tao.