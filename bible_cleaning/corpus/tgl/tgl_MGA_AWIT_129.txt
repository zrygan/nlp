1: Madalas nila akong saktan mula sa aking kabataan,
: sabihin ngayon ng Israel
2: Madalas nila akong saktan mula sa aking kabataan,
: gayunma'y laban sa akin ay hindi sila nagtagumpay.
3: Inararo ng mga mag-aararo ang likod ko;
: kanilang pinahaba ang mga tudling nila.
4: Matuwid ang Panginoon ;
: ang mga panali ng masama ay kanyang pinutol.
5: Lahat nawa ng napopoot sa Zion,
: ay mapahiya at mapaurong!
6: Maging gaya nawa sila ng damo sa mga bubungan,
: na natutuyo bago pa ito tumubo man,
7: sa mga ito'y hindi pinupuno ng manggagapas ang kanyang kamay,
: ni ng nagtatali ng mga bigkis ang kanyang kandungan.
8: Hindi rin sinasabi ng mga nagdaraan,
: Ang pagpapala nawa ng Panginoon ay sumainyo!
: Sa pangalan ng Panginoon ay binabasbasan namin kayo!