1: Ang Panginoon ay naghahari, siya'y nakasuot ng karilagan;
: ang Panginoon ay nananamit, siya'y nabibigkisan ng kalakasan.
: Ang sanlibutan ay kanyang itinatag; hindi ito matitinag.
2: Ang trono mo'y natatag noong una;
: ikaw ay mula sa walang pasimula.
3: Ang mga baha ay tumaas, O Panginoon ,
: ang mga baha ay nagtaas ng kanilang ugong;
: ang mga baha ay nagtaas ng kanilang mga alon.
4: Higit na makapangyarihan kaysa sa dagundong ng maraming tubig,
: kaysa sa malalakas na hampas ng alon sa dagat,
: ang Panginoon sa itaas ay makapangyarihan!
5: Ang iyong mga utos ay tiyak na tiyak;
: ang kabanalan sa iyong sambahayan ay nararapat,
: O Panginoon , magpakailanman.