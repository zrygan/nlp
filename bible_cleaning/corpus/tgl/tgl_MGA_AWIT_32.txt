1: Mapalad siya na pinatawad ang pagsuway,
: na ang kasalanan ay tinakpan.
2: Mapalad ang tao na hindi pinaparatangan ng kasamaan ng Panginoon ,
: at sa kanyang espiritu ay walang pandaraya.
3: Nang hindi ko ipinahayag ang aking kasalanan, nanghina ang aking katawan
: sa pamamagitan ng aking pagdaing sa buong araw.
4: Sa araw at gabi ay mabigat sa akin ang iyong kamay,
: ang aking lakas ay natuyong gaya ng sa init ng tag-araw. Selah
5: Kinilala ko ang aking kasalanan sa iyo,
: at hindi ko ikinubli ang aking kasamaan;
: aking sinabi, Ipahahayag ko ang aking paglabag sa Panginoon ;
: at iyong ipinatawad ang bigat ng aking kasalanan. Selah
6: Kaya't ang bawat isang banal
: ay manalangin sa iyo;
: sa panahong matatagpuan ka, tunay na sa pagragasa ng malaking tubig,
: siya'y hindi nila aabutan.
7: Ikaw ay aking dakong kublihan;
: iniingatan mo ako sa kaguluhan;
: pinalibutan mo ako ng mga awit ng kaligtasan. Selah
8: Aking ipapaalam at ituturo sa iyo ang daan na dapat mong lakaran.
: Papayuhan kita na ang aking mga mata ay nakatitig sa iyo.
9: Huwag kayong maging gaya ng kabayo o ng mola na walang unawa,
: na ang gayak ay may busal at pamingkaw upang sila'y pigilin
: na kung wala ito, sila'y hindi lalapit sa iyo.
10: Marami ang paghihirap ng masasama;
: ngunit tapat na pag-ibig ay nakapalibot sa kanya na sa Panginoon ay nagtitiwala.
11: Magsaya kayo sa Panginoon , at magalak kayong matutuwid,
: at sumigaw sa kagalakan, kayong lahat na matutuwid sa puso!