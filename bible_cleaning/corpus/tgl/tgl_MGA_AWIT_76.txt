1: Sa Juda ang Diyos ay kilala,
: ang kanyang pangalan sa Israel ay dakila.
2: Natatag sa Salem ang kanyang tahanan,
: sa Zion ang kanyang dakong tirahan.
3: Doo'y binali niya ang humahagibis na mga palaso,
: ang kalasag, ang tabak, at mga sandata sa pakikidigma. Selah
4: Ikaw ay maluwalhati, higit na marangal,
: kaysa mga bundok na walang hanggan.
5: Ang matatapang ay inalisan ng kanilang samsam,
: sila'y lumubog sa pagkakatulog,
: at wala sa mga mandirigma
: ang makagamit ng kanilang mga kamay.
6: Sa iyong saway, O Diyos ni Jacob,
: ang mangangabayo at ang kabayo ay nahandusay sa mahimbing na pagkakatulog.
7: Ngunit ikaw, ikaw ay kakilakilabot!
: Sinong makakatayo sa iyong harapan,
: kapag minsang ang galit ay napukaw?
8: Mula sa langit ang hatol ay iyong ipinarinig,
: ang lupa ay natakot, at tumahimik,
9: nang ang Diyos ay bumangon sa paghatol,
: upang iligtas ang lahat ng naaapi sa sandaigdigan. Selah
10: Tunay na pupurihin ka ng poot ng tao;
: ang nalabi sa poot ay ibibigkis mo sa iyo.
11: Mamanata ka sa Panginoon mong Diyos, at tuparin mo ang mga iyon,
: magdala nawa ng mga kaloob ang lahat ng nasa kanyang palibot,
: sa kanya na nararapat pag-ukulan ng takot,
12: siyang pumuputol ng espiritu ng mga pinuno,
: na kinatatakutan ng mga hari sa mundo.