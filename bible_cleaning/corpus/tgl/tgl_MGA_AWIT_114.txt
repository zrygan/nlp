1: Nang lumabas ang Israel at sa Ehipto ay nagmula,
: ang sambahayan ni Jacob mula sa bayang may kakaibang wika,
2: ang Juda ay naging kanyang santuwaryo,
: ang Israel ay kanyang sakop.
3: Ang dagat ay tumingin at tumakas,
: ang Jordan ay umatras.
4: Ang mga bundok ay nagsiluksong mga tupang lalaki ang kagaya,
: ang mga burol na parang mga batang tupa.
5: Anong karamdaman mo, O dagat, upang tumakas ka?
: O Jordan, upang umurong ka?
6: O mga bundok, na kayo'y nagsisiluksong mga tupang lalaki ang kagaya?
: O mga burol, na parang mga batang tupa?
7: Mayanig ka, O lupa, sa harapan ng Panginoon ,
: sa harapan ng Diyos ni Jacob;
8: na ginawang tipunan ng tubig ang malaking bato,
: na bukal ng tubig ang hasaang bato.