1: Purihin ang Panginoon !
: Purihin ninyo, O mga lingkod ng Panginoon ,
: purihin ang pangalan ng Panginoon !
2: Purihin ang pangalan ng Panginoon
: mula sa panahong ito at magpakailanman.
3: Mula sa pagsikat ng araw hanggang sa paglubog nito,
: ang pangalan ng Panginoon ay dapat purihin!
4: Ang Panginoon ay higit na mataas sa lahat ng mga bansa,
: at ang kanyang kaluwalhatian sa itaas ng kalangitan.
5: Sino ang gaya ng Panginoon nating Diyos,
: na nakaupo sa itaas,
6: na nagpapakababang tumitingin
: sa kalangitan at sa lupa?
7: Ibinabangon niya ang dukha mula sa alabok,
: at itinataas ang nangangailangan mula sa bunton ng abo,
8: upang kasama ng mga pinuno ay paupuin sila,
: mga pinuno ng kanyang bayan ang kanilang kasama.
9: Ginagawa niyang manatili sa bahay ang baog na babae,
: isang masayang ina ng mga anak.
: Purihin ang Panginoon !