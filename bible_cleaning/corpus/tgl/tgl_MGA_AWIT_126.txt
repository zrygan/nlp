1: Nang ibalik ng Panginoon ang mga kayamanan ng Zion,
: tayo ay gaya ng mga nananaginip.
2: Nang magkagayo'y napuno ang ating bibig ng mga tawanan,
: at ang ating dila ng mga awit ng kagalakan,
: nang magkagayo'y sinabi nila sa gitna ng mga bansa,
: Ang Panginoon ay gumawa ng mga dakilang bagay para sa kanila.
3: Ang Panginoon ay gumawa ng mga dakilang bagay para sa atin,
: kami ay natutuwa.
4: Ang aming mga bihag, O Panginoon , ay iyong ibalik,
: na gaya ng mga batis sa Negeb!
5: Yaon nawang nagsisipaghasik na luhaan,
: ay mag-ani na may sigaw ng kagalakan!
6: Siyang lumalabas na umiiyak,
: na may dalang itatanim na mga binhi,
: ay uuwi na may sigaw ng kagalakan,
: na dala ang kanyang mga bigkis ng inani.