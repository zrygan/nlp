1: O Panginoon , huwag mo akong sawayin sa iyong kagalitan,
: ni sa iyong pagkapoot, ako ay parusahan man.
2: Maawa ka sa akin, O Panginoon ; sapagkat ako'y nanghihina;
: O Panginoon , pagalingin mo ako; sapagkat nanginginig ang aking mga buto.
3: Ang aking kaluluwa ay nababagabag ding mainam.
: Ngunit ikaw, O Panginoon , hanggang kailan?
4: Bumalik ka, O Panginoon , iligtas mo ang aking buhay;
: iligtas mo ako alang-alang sa iyong tapat na pagmamahal.
5: Sapagkat sa kamatayan ay hindi ka naaalala;
: sa Sheol naman ay sinong sa iyo ay magpupuri pa?
6: Sa aking pagdaing ako ay napapagod na,
: bawat gabi ay pinalalangoy ko ang aking higaan,
: dinidilig ko ang aking higaan ng aking mga pagluha.
7: Ang aking mga mata dahil sa dalamhati ay namumugto,
: ito'y tumatanda dahil sa lahat ng mga kaaway ko.
8: Lumayo kayo sa akin, kayong lahat na gumagawa ng kasamaan,
: sapagkat ang tinig ng aking pagtangis ay kanyang pinakinggan.
9: Narinig ng Panginoon ang aking pagdaing;
: tinatanggap ng Panginoon ang aking panalangin.
10: Lahat ng kaaway ko'y mapapahiya at mababagabag na mainam;
: sila'y babalik, at kaagad na mapapahiya.