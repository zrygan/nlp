1: O Panginoon , sinong sa iyong tolda ay manunuluyan?
: Sinong sa iyong banal na burol ay maninirahan?
2: Siyang lumalakad na matuwid, at gumagawa ng katuwiran,
: at mula sa kanyang puso ay nagsasalita ng katotohanan;
3: siyang hindi naninirang-puri ng kanyang dila,
: ni sa kanyang kaibigan ay gumagawa ng masama,
: ni umaalipusta man sa kanyang kapwa;
4: na sa mga mata niya ay nahahamak ang isang napakasama,
: kundi pinararangalan ang mga natatakot sa Panginoon ;
: at hindi nagbabago kapag sumumpa kahit na ito'y ikasasakit;
5: siyang hindi naglalagay ng patubo sa kanyang salapi,
: ni kumukuha man ng suhol laban sa walang sala.
: Siyang gumagawa ng mga bagay na ito ay hindi matitinag kailanman.