1: Ah, ang lupain ng pakpak na pumapagaspas,
: na nasa kabila ng mga ilog ng Etiopia;
2: na nagpapadala ng mga sugo sa gilid ng Nilo,
: sa mga sasakyang-papiro sa ibabaw ng karagatan!
: Humayo kayo, maliliksing sugo,
: sa bansang mataas at patag,
: sa bayang kinatatakutan sa malayo at malapit;
: isang bansang makapangyarihan at nananakop,
: na ang lupain ay hinahati ng mga ilog!
3: Kayong lahat na nananahan sa sanlibutan,
: at kayong mga naninirahan sa lupa,
: kapag ang isang hudyat ay itinaas sa mga bundok, ay inyong tingnan!
: Kapag ang trumpeta ay hinipan, makinig kayo!
4: Sapagkat ganito ang sinabi ng Panginoon sa akin,
: Ako'y tahimik na titingin mula sa aking tinitirhan,
: gaya ng malinaw na init sa sikat ng araw,
: gaya ng ulap na hamog sa init ng pag-aani.
5: Sapagkat bago mag-ani, kapag ang pamumulaklak ay tapos na,
: at ang bulaklak ay nagiging ubas na nahihinog,
: kanyang puputulin ng karit na pangkapon ang mga usbong,
: at ang nakaladlad na mga sanga ay kanyang puputulin.
6: Ang mga iyon ay pawang maiiwan
: sa mga ibong mandaragit sa mga bundok,
: at sa mga hayop sa lupa.
: At kakainin ang mga iyon ng mga ibong mandaragit sa panahon ng tag-init,
: at kakainin ang mga iyon ng lahat na hayop sa lupa sa taglamig.
7: Sa panahong iyon ay dadalhin ang mga kaloob sa Panginoon ng mga hukbo
: ng mga taong matataas at makikisig,
: at mula sa bayang kinatatakutan sa malapit at malayo;
: isang bansang makapangyarihan at nananakop,
: na ang lupain ay hinahati ng mga ilog,
: sa Bundok ng Zion, sa dako ng pangalan ng Panginoon ng mga hukbo.