1: Nang magkagayo'y nanalangin si Jonas sa Panginoon niyang Diyos mula sa tiyan ng isda,
2: at kanyang sinabi,
: Tinawagan ko ang Panginoon mula sa aking pagdadalamhati,
: at siya'y sumagot sa akin;
: mula sa tiyan ng Sheol ako'y sumigaw,
: at iyong dininig ang aking tinig.
3: Sapagkat inihagis mo ako sa kalaliman,
: sa pusod ng dagat,
: at ang tubig ay nasa palibot ko;
: ang lahat ng iyong alon at iyong mga daluyong
: ay umaapaw sa akin.
4: Kaya't aking sinabi, Ako'y inihagis
: mula sa iyong harapan;
: gayunma'y muli akong titingin
: sa iyong banal na templo.
5: Kinukulong ako ng tubig sa palibot.
: Ang kalaliman ay nasa palibot ko.
: Ang mga damong dagat ay bumalot sa aking ulo.
6: Ako'y bumaba sa mga ugat ng mga bundok.
: Ang lupain at ang mga halang nito ay nagsara sa akin magpakailanman.
: Gayunma'y iniahon mo ang aking buhay mula sa hukay,
: O Panginoon kong Diyos.
7: Nang ang aking buhay ay nanlulupaypay,
: naalala ko ang Panginoon ;
: at ang aking dalangin ay umabot sa loob ng iyong banal na templo.
8: Ang mga nagpapahalaga sa mga walang kabuluhang diyus-diyosan
: ay nagtatakuwil ng kanilang tunay na katapatan.
9: Ngunit ako'y mag-aalay sa iyo
: na may tinig ng pasasalamat.
: Aking tutuparin ang aking ipinanata.
: Ang pagliligtas ay mula sa Panginoon !
10: At inutusan ng Panginoon ang isda, at iniluwa nito si Jonas sa tuyong lupa.