1: O umawit kayo sa Panginoon ng bagong awit;
: sapagkat siya'y gumawa ng mga kagila-gilalas na bagay.
: Ang kanyang kanang kamay at ang kanyang banal na bisig
: ay nagbigay sa kanya ng tagumpay.
2: Ipinakilala ng Panginoon ang kanyang tagumpay,
: ipinahayag niya sa paningin ng mga bansa ang kanyang katuwiran.
3: Kanyang inalaala ang kanyang tapat na pag-ibig at ang kanyang katapatan
: sa sambahayan ng Israel;
: Nakita ng lahat ng mga dulo ng lupa
: ang kaligtasan ng aming Diyos.
4: Sumigaw ang buong lupa na may kagalakan sa Panginoon ,
: magpasimula at umawit kayo na may kagalakan at umawit kayo ng mga papuri!
5: Magsiawit kayo ng mga papuri sa Panginoon sa pamamagitan ng lira;
: ng lira at ng tunog ng himig!
6: Sa pamamagitan ng mga trumpeta at tunog ng tambuli,
: sumigaw kayo na may kagalakan sa harapan ng Hari, ang Panginoon !
7: Humugong ang dagat at ang lahat ng naroon;
: ang sanlibutan at ang naninirahan doon!
8: Ipalakpak ng mga ilog ang kanilang mga kamay;
: sama-samang magsiawit ang mga burol dahil sa kagalakan
9: sa harapan ng Panginoon , sapagkat siya'y darating
: upang hatulan ang lupa.
: Kanyang hahatulan ng matuwid ang sanlibutan,
: at ng katarungan ang mga bayan.