1: Walang Diyos, sinasabi ng pusong hangal.
: Sila'y masasama at gumagawa ng kasamaang karumaldumal,
: wala isa mang gumagawa ng mabuti.
2: Ang Diyos ay tumutunghay mula sa langit sa mga anak ng mga tao,
: upang tingnan kung may sinumang matalino,
: na naghahanap sa Diyos.
3: Silang lahat ay tumalikod; sila'y pawang masasama,
: walang sinumang gumagawa ng mabuti,
: wala, wala kahit isa.
4: Wala bang kaalaman ang mga gumagawa ng kasamaan?
: Sila na kumakain ng aking bayan na tila sila'y kumakain ng tinapay,
: at hindi tumatawag sa Diyos?
5: Doon sila'y nasa matinding takot,
: na kung saan ay walang dapat ikatakot.
: Sapagkat ikinalat ng Diyos ang mga buto nilang kumukubkob laban sa iyo,
: sila'y inilagay mo sa kahihiyan, sapagkat itinakuwil sila ng Diyos.
6: O, nawa'y ang pagliligtas para sa Israel ay dumating mula sa Zion!
: Kapag ibinalik ng Diyos ang kapalaran ng kanyang bayan,
: magagalak ang Jacob at matutuwa ang Israel.