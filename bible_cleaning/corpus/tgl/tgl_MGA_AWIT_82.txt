1: Kinuha ng Diyos ang kanyang lugar sa kapisanan ng Diyos;
: siya'y humahatol sa gitna ng mga diyos.
2: Hanggang kailan kayo hahatol ng di-makatarungan,
: at magpapakita ng pagsang-ayon sa masama? Selah
3: Bigyan ninyo ng katarungan ang mahina at ulila;
: panatilihin ang karapatan ng napipighati at dukha.
4: Sagipin ninyo ang mahina at nangangailangan;
: iligtas ninyo sila sa kamay ng masama.
5: Wala silang kaalaman o pang-unawa,
: sila'y lumalakad na paroo't parito sa kadiliman;
: lahat ng saligan ng lupa ay nayayanig.
6: Aking sinasabi, Kayo'y mga diyos,
: kayong lahat ay mga anak ng Kataas-taasan.
7: Gayunma'y mamamatay kayong tulad ng mga tao,
: at mabubuwal na gaya ng sinumang pinuno.
8: Bumangon ka, O Diyos, hatulan mo ang lupa;
: sapagkat iyo ang lahat ng mga bansa!