1: O Panginoon , aming Panginoon,
: sa buong lupa ay napakadakila ng iyong pangalan!
: Sa itaas ng mga langit ay inaawit ang iyong kaluwalhatian
2: mula sa bibig ng mga sanggol at mga musmos,
: ikaw ay nagtatag ng tanggulan dahil sa mga kalaban mo,
: upang patahimikin ang kaaway at ang maghihiganti sa iyo.
3: Kapag pinagmamasdan ko ang iyong kalangitan, ang gawa ng iyong mga daliri,
: ang buwan at ang mga bituin na iyong inilagay;
4: ano ang tao upang siya'y iyong alalahanin,
: at ang anak ng tao upang siya'y iyong kalingain?
5: Gayunma'y ginawa mo siyang mababa lamang nang kaunti kaysa Diyos,
: at pinutungan mo siya ng kaluwalhatian at karangalan.
6: Binigyan mo siya ng kapamahalaan sa mga gawa ng iyong mga kamay;
: sa ilalim ng kanyang mga paa ay inilagay mo ang lahat ng mga bagay,
7: lahat ng tupa at baka,
: gayundin ang mga hayop sa parang,
8: ang mga ibon sa himpapawid, at ang mga isda sa dagat,
: anumang nagdaraan sa mga daanan ng dagat.
9: O Panginoon , aming Panginoon,
: sa buong lupa ay napakadakila ang iyong pangalan!