1: Ito ang mga anak ni Israel: sina Ruben, Simeon, Levi, Juda, Isacar, Zebulon;
2: Dan, Jose, Benjamin, Neftali, Gad at Aser.
3: Ang mga anak ni Juda ay sina Er, Onan, at Shela na ang tatlong ito ay isinilang sa kanya ni Batsua na Cananea. Si Er, na panganay ni Juda, ay masama sa paningin ng Panginoon ; at pinatay niya ito.
4: At ipinanganak sa kanya ni Tamar na kanyang manugang na babae si Perez at si Zera. Lima lahat ang anak na lalaki ni Juda.
5: Ang mga anak na lalaki ni Perez ay sina Hesron at Hamul.
6: Ang mga anak na lalaki ni Zera ay sina Zimri, Etan, Heman, Calcol, at Dara; lima silang lahat.
7: Ang mga anak na lalaki ni Carmi ay sina Acar, ang nanggulo sa Israel, na lumabag tungkol sa itinalagang bagay.
8: Ang anak ni Etan ay si Azarias.
9: Ang mga anak naman ni Hesron, na isinilang sa kanya ay sina Jerameel, Ram, at Celubai.
10: Naging anak ni Ram si Aminadab; at naging anak ni Aminadab si Naashon, na pinuno ng mga anak ni Juda;
11: naging anak ni Naashon si Salma, at naging anak ni Salma si Boaz;
12: naging anak ni Boaz si Obed, at naging anak ni Obed si Jesse;
13: naging anak ni Jesse ang kanyang panganay na si Eliab, si Abinadab ang ikalawa, si Shimea ang ikatlo;
14: si Natanael ang ikaapat, si Radai ang ikalima;
15: si Osem ang ikaanim, si David ang ikapito.
16: At ang kanilang mga kapatid na babae ay sina Zeruia at Abigail. Ang mga naging anak ni Zeruia ay sina Abisai, Joab, at Asahel, tatlo.
17: Ipinanganak ni Abigail si Amasa; at ang ama ni Amasa ay si Jeter na Ismaelita.
18: At nagkaanak si Caleb na anak ni Hesron kay Azuba na asawa niya, at kay Jerioth. Ang mga ito ang kanyang mga anak: sina Jeser, Sobad, at Ardon.
19: Nang mamatay si Azuba, nag-asawa si Caleb kay Efrata, na siyang nagsilang kay Hur sa kanya.
20: Naging anak ni Hur si Uri, at naging anak ni Uri si Bezaleel.
21: Pagkatapos ay sumiping si Hesron sa anak na babae ni Makir na ama ni Gilead, na siya niyang naging asawa nang siya'y may animnapung taong gulang; at ipinanganak niya si Segub sa kanya.
22: Naging anak ni Segub si Jair, na nagkaroon ng dalawampu't tatlong lunsod sa lupain ng Gilead.
23: Ngunit sinakop ni Geshur at ni Aram ang mga bayan ni Jair sa kanila, pati ang Kenat, at ang mga nayon niyon, samakatuwid baga'y animnapung lunsod. Lahat ng ito'y mga anak ni Makir na ama ni Gilead.
24: At pagkamatay ni Hesron sa Caleb-efrata ay ipinanganak ni Abias na asawa ni Hesron si Ashur na ama ni Tekoa.
25: Ang mga anak ni Jerameel na panganay ni Hesron ay si Ram, ang panganay, at sina Buna, Orem, Osem, at Ahias.
26: Si Jerameel ay may iba pang asawa na ang pangalan ay Atara; siya ang ina ni Onam.
27: Ang mga anak ni Ram na panganay ni Jerameel ay sina Maas, Jamin, at Eker.
28: Ang mga anak ni Onam ay sina Shammai, at Jada. Ang mga anak ni Shammai ay sina Nadab, at Abisur.
29: Ang pangalan ng asawa ni Abisur ay Abihail; at ipinanganak niya sa kanya sina Aban, at Molid.
30: Ang mga anak ni Nadab ay sina Seled, at Afaim. Ngunit si Seled ay namatay na walang anak.
31: Ang anak ni Afaim ay si Ishi. At ang anak ni Ishi ay si Sesan. Ang anak ni Sesan ay si Alai.
32: Ang mga anak ni Jada, na kapatid ni Shammai ay sina Jeter at Jonathan. Si Jeter ay namatay na walang anak.
33: Ang mga anak ni Jonathan ay sina Pelet, at Zaza. Ito ang mga anak ni Jerameel.
34: Si Sesan ay hindi nagkaanak ng mga lalaki, kundi mga babae. Si Sesan ay may isang alipin na taga-Ehipto, na ang pangalan ay Jarha.
35: At pinapag-asawa ni Sesan ang kanyang anak na babae kay Jarha na kanyang alipin at naging anak nila ni Jarha si Attai.
36: Si Attai ang ama ni Natan, at naging anak ni Natan si Zabad;
37: si Zabad ang ama ni Eflal, at naging anak ni Eflal si Obed.
38: Si Obed ang ama ni Jehu, at naging anak ni Jehu si Azarias.
39: Si Azarias ang ama ni Heles, at naging anak ni Heles si Elesa.
40: Si Elesa ang ama ni Sismai, at naging anak ni Sismai si Shallum.
41: Si Shallum ang ama ni Jekamias, at naging anak ni Jekamias si Elisama.
42: Ang mga anak ni Caleb na kapatid ni Jerameel ay si Mesha na kanyang panganay, na siyang ama ni Zif. Ang kanyang anak ay si Maresha na ama ni Hebron.
43: Ang mga anak ni Hebron ay sina Kora, Tapua, Rekem, at Shema.
44: Si Shema ang ama ni Raham, na ama ni Jokneam; at naging anak ni Rekem si Shammai.
45: Ang anak ni Shammai ay si Maon; at si Maon ay ama ni Bet-zur.
46: At ipinanganak ni Efa, na asawang-lingkod ni Caleb, sina Haran, Mosa, at Gazez; at naging anak ni Haran si Gazez.
47: Ang mga anak ni Joddai ay sina Regem, Jotam, Gesan, Pelet, Efa, at Saaf.
48: Ipinanganak ni Maaca, na asawang-lingkod ni Caleb, sina Sebet, at Tirana.
49: Ipinanganak din niya si Saaf na ama ni Madmana, si Seva na ama ni Macbena, at ang ama ni Gibea; at ang anak na babae ni Caleb ay si Acsa.
50: Ito ang mga naging anak ni Caleb, na anak ni Hur, na panganay ni Efrata: si Sobal na ama ni Kiryat-jearim;
51: si Salma na ama ni Bethlehem, si Haref na ama ni Betgader.
52: At si Sobal na ama ni Kiryat-jearim ay nagkaroon ng iba pang mga anak na lalaki: si Haroe, na kalahati ng mga Menuhot.
53: At ang mga angkan ni Kiryat-jearim: ang mga Itreo, mga Futeo, at ang mga Sumateo, at ang mga Misraiteo; mula sa kanila ang mga Soratita at mga Estaolita.
54: Ang mga anak ni Salma: ang Bethlehem, ang mga Netofatita, ang Atrot-betjoab, at ang kalahati ng mga Manahetita, ang mga Soraita.
55: At ang mga angkan ng mga eskriba na naninirahan sa Jabez: ang mga Tirateo, mga Shimateo, at ang mga Sucateo. Ito ang mga Kineo na nagmula kay Hamat na ama ng sambahayan ni Recab.