1: Ako'y dumadaing ng aking tinig sa Panginoon ;
: sa pamamagitan ng aking tinig ay sumasamo ako sa Panginoon .
2: Ibinubuhos ko sa kanyang harapan ang aking daing,
: sinasabi ko sa kanyang harapan ang aking suliranin.
3: Kapag ang aking espiritu'y nanlulupaypay sa loob ko,
: ang aking landas ay iyong nalalaman!
: Sa daan na aking tinatahak
: sila'y nagkubli para sa akin ng isang bitag.
4: Tumingin ka sa kanan, at iyong masdan,
: walang nakakapansin sa aking sinuman;
: walang kanlungang nalalabi para sa akin;
: walang sinumang lumilingap sa aking kaluluwa.
5: Ako'y dumaing sa iyo, O Panginoon ;
: aking sinabi, Ikaw ang aking kanlungan,
: ang aking bahagi sa lupain ng mga buhy.
6: Pakinggan mo ang aking pagsamo,
: sapagkat ako'y dinalang napakababa.
: Iligtas mo ako sa mga nagsisiusig sa akin;
: sapagkat sila'y napakalakas para sa akin.
7: Ilabas mo ako sa bilangguan,
: upang ako'y makapagpasalamat sa iyong pangalan!
: Paliligiran ako ng mga matuwid;
: sapagkat ako'y pakikitunguhan mong may kasaganaan.