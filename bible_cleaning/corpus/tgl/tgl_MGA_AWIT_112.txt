1: Purihin ang Panginoon !
: Mapalad ang tao na natatakot sa Panginoon ,
: na lubos na nagagalak sa kanyang mga utos!
2: Ang kanyang mga binhi ay magiging makapangyarihan sa lupa;
: ang salinlahi ng matuwid ay magiging mapalad.
3: Nasa kanyang bahay ang mga kayamanan at kariwasaan;
: at ang kanyang katuwiran ay nananatili magpakailanman.
4: Ang liwanag ay bumabangon sa kadiliman para sa matuwid,
: ang Panginoon ay mapagbiyaya at mahabagin at matuwid.
5: Ito ay mabuti sa taong mapagbigay at nagpapahiram,
: pananatilihin niya ang kanyang layunin sa katarungan.
6: Sapagkat siya'y hindi makikilos magpakailanman;
: ang matuwid ay maaalala magpakailanman.
7: Siya'y hindi matatakot sa masasamang balita;
: ang kanyang puso ay matatag, na sa Panginoon ay nagtitiwala.
8: Ang kanyang puso ay matatag, hindi siya matatakot,
: hanggang ang nais niya sa kanyang mga kaaway ay makita niya.
9: Siya'y nagpamudmod, siya ay nagbigay sa dukha;
: ang kanyang katuwiran ay nananatili magpakailanman;
: ang kanyang sungay ay mataas sa karangalan.
10: Makikita ito ng masama at magagalit;
: pagngangalitin niya ang kanyang mga ngipin at matutunaw
: ang nasa ng masama ay mapapahamak.