1: Kahabag-habag siya na marumi, nadungisan at mapang-aping lunsod!
2: Siya'y hindi nakinig sa tinig ninuman;
: siya'y hindi tumanggap ng pagtutuwid.
: Siya'y hindi nagtiwala sa Panginoon ;
: siya'y hindi lumapit sa kanyang Diyos.
3: Ang mga pinunong kasama
: niya ay mga leong umuungal;
: ang mga hukom niya ay mga asong ligaw sa gabi;
: sila'y walang inilalabi hanggang sa kinaumagahan.
4: Ang kanyang mga propeta ay walang kabuluhan at mga taksil;
: nilapastangan ng kanyang mga pari ang bagay na banal,
: sila'y nagsigawa ng karahasan sa kautusan.
5: Ang Panginoon sa gitna niya ay matuwid;
: siya'y hindi gumagawa ng mali;
: tuwing umaga'y kanyang ipinapakita ang kanyang katarungan,
: siya'y hindi nagkukulang bawat madaling-araw;
: ngunit walang kahihiyan ang di-matuwid.
6: Ako'y nag-alis ng mga bansa;
: ang kanilang mga kuta ay sira.
: Aking winasak ang kanilang mga lansangan,
: na anupa't walang dumaraan sa mga iyon;
: ang kanilang mga lunsod ay giba, kaya't walang tao,
: walang naninirahan.
7: Aking sinabi, Tiyak na ikaw ay matatakot sa akin,
: siya'y tatanggap ng pagtutuwid;
: sa gayo'y ang kanyang tahanan ay hindi mahihiwalay
: ayon sa aking itinakda sa kanya.
: Ngunit sila'y lalong naging masigasig
: na pasamain ang lahat nilang mga gawa.
8: Kaya't hintayin ninyo ako, sabi ng Panginoon ,
: sa araw na ako'y bumangon bilang saksi.
: Sapagkat ang aking pasiya ay tipunin ang mga bansa,
: upang aking matipon ang mga kaharian,
: upang maibuhos ko sa kanila ang aking galit,
: lahat ng init ng aking galit;
: sapagkat ang buong lupa ay tutupukin,
: ng apoy ng aking naninibughong poot.
9: Oo, sa panahong iyon ay babaguhin ko ang pananalita ng mga tao,
: upang maging dalisay na pananalita,
: upang silang lahat ay makatawag sa pangalan ng Panginoon ;
: at paglingkuran siya na may pagkakaisa.
10: Mula sa kabila ng mga ilog ng Etiopia,
: ang mga sumasamba sa akin,
: ang anak na babae na aking pinapangalat,
: ay magdadala ng handog sa akin.
11: Sa araw na iyon ay hindi ka mapapahiya
: ng dahil sa mga gawa,
: na iyong ipinaghimagsik laban sa akin;
: sapagkat kung magkagayon aking aalisin sa gitna mo
: ang iyong mga taong nagsasayang may pagmamataas,
: at hindi ka na magmamalaki pa
: sa aking banal na bundok.
12: Sapagkat aking iiwan sa gitna mo
: ang isang mapagpakumbaba at maamong bayan.
: Sila'y manganganlong sa pangalan ng Panginoon ,
13: Ang mga nalabi sa Israel
: ay hindi gagawa ng kasamaan,
: ni magsasalita man ng mga kasinungalingan;
: ni matatagpuan man
: ang isang mandarayang dila sa kanilang bibig.
: sapagkat sila'y manginginain at hihiga,
: at walang tatakot sa kanila.
14: Umawit ka nang malakas, O anak na babae ng Zion;
: Sumigaw ka, O Israel!
: Ikaw ay matuwa at magalak nang buong puso,
: O anak na babae ng Jerusalem!
15: Inalis ng Panginoon ang mga hatol laban sa iyo,
: kanyang iwinaksi ang iyong mga kaaway.
: Ang Hari ng Israel, ang Panginoon , ay nasa gitna mo;
: hindi ka na matatakot pa sa kasamaan.
16: Sa araw na iyon ay sasabihin sa Jerusalem;
: Huwag kang matakot;
: O Zion, huwag manghina ang iyong mga kamay.
17: Ang Panginoon mong Diyos ay nasa gitna mo,
: isang mandirigma na nagbibigay ng tagumpay;
: siya'y magagalak sa iyo na may kagalakan;
: siya'y tatahimik sa kanyang pag-ibig;
: siya'y magagalak sa iyo na may malakas na awitan,
18: aking pipisanin ang namamanglaw dahil sa
: takdang kapistahan.
: Sila'y nagmula sa iyo, aalisin ang kakutyaan sa kanya.
19: Narito, sa panahong iyon ay aking parurusahan ang lahat ng mga umaapi sa iyo.
: At aking ililigtas ang pilay at titipunin ang pinalayas;
: at aking papalitan ng kapurihan ang kanilang kahihiyan,
: at kabantugan sa buong daigdig.
20: Sa panahong iyon kayo'y aking ipapasok,
: sa panahon na kayo'y aking tinitipon;
: oo, aking gagawin kayong bantog at pinupuri
: ng lahat ng mga bayan sa daigdig,
: kapag ibinalik ko ang inyong mga kapalaran
: sa harapan ng inyong paningin, sabi ng Panginoon .