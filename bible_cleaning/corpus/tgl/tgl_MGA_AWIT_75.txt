1: Kami ay nagpapasalamat sa iyo, O Diyos;
: kami ay nagpapasalamat, malapit ang iyong pangalan.
: Ang mga kagila-gilalas mong gawa ay sinasaysay ng mamamayan.
2: At sa aking piniling takdang panahon,
: may katarungan akong hahatol.
3: Kapag ang lupa ay nayayanig at ang lahat ng mga naninirahan dito,
: ako ang nagpapatatag sa mga haligi nito. Selah
4: Aking sinabi sa hambog, Huwag kang magyabang,
: at sa masama, Huwag mong itaas ang iyong sungay;
5: huwag mong itaas ang iyong sungay nang mataas,
: huwag kang magsalita nang may matigas na ulo.
6: Sapagkat hindi mula sa silangan, o mula sa kanluran,
: ni mula man sa ilang ang pagkataas;
7: kundi ang Diyos ang hukom,
: ang isa'y ibinababa at ang iba'y itinataas naman.
8: Sapagkat sa kamay ng Panginoon ay may isang kopa,
: may alak na bumubula, hinalong totoo;
: at kanyang ibubuhos ang laman nito,
: tunay na ang masasama sa lupa
: ay ibubuhos at iinumin ang latak nito.
9: Ngunit ako'y magpapahayag magpakailanman,
: ako'y aawit ng mga papuri sa Diyos ni Jacob.
10: Lahat ng mga sungay ng masama ay aking puputulin,
: ngunit ang mga sungay ng matuwid ay itataas.