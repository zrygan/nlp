1: Minamahal ko ang Panginoon , sapagkat kanyang dininig
: ang aking tinig at aking mga hiling.
2: Sapagkat ikiniling niya ang kanyang pandinig sa akin,
: kaya't ako'y tatawag sa kanya habang ako'y nabubuhay.
3: Ang bitag ng kamatayan ay pumalibot sa akin,
: ang mga hapdi ng Sheol ay nagsihawak sa akin
: ako'y nagdanas ng pagkabahala at pagkadalamhati.
4: Nang magkagayo'y sa pangalan ng Panginoon ay tumawag ako
: O Panginoon , isinasamo ko sa iyo, iligtas mo ang buhay ko!
5: Mapagbiyaya at matuwid ang Panginoon ,
: oo, ang Diyos namin ay maawain.
6: Iniingatan ng Panginoon ang mga taong karaniwan;
: ako'y naibaba at iniligtas niya ako.
7: Bumalik ka sa iyong kapahingahan, O kaluluwa ko;
: sapagkat pinakitunguhan ka na may kasaganaan ng Panginoon .
8: Sapagkat iniligtas mo ang aking kaluluwa sa kamatayan,
: ang mga mata ko sa mga luha,
: ang mga paa ko sa pagkatisod;
9: Ako'y lalakad sa harapan ng Panginoon
: sa lupain ng mga buhy.
10: Ako'y naniwala nang aking sinabi,
: Lubhang nahihirapan ako;
11: sinabi ko sa aking pangingilabot,
: Lahat ng tao ay sinungaling.
12: Ano ang aking isusukli sa Panginoon
: sa lahat niyang kabutihan sa akin?
13: Aking itataas ang saro ng kaligtasan,
: at tatawag sa pangalan ng Panginoon ,
14: tutuparin ko ang aking mga panata sa Panginoon ,
: sa harapan ng lahat ng kanyang bayan.
15: Mahalaga sa paningin ng Panginoon
: ang kamatayan ng kanyang mga banal.
16: O Panginoon , ako'y iyong lingkod;
: ako'y iyong lingkod, anak ng iyong lingkod na babae;
: iyong kinalag ang aking mga gapos.
17: Ako'y mag-aalay sa iyo ng handog ng pasasalamat,
: at tatawag sa pangalan ng Panginoon .
18: Tutuparin ko ang aking mga panata sa Panginoon ,
: sa harapan ng lahat ng kanyang bayan;
19: sa mga bulwagan ng bahay ng Panginoon ,
: sa gitna mo, O Jerusalem.
: Purihin ang Panginoon !