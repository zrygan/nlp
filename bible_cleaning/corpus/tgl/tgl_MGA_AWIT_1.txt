1: Mapalad ang taong
: hindi lumalakad sa payo ng masama,
: ni tumatayo man sa daan ng mga makasalanan,
: ni umuupo man sa upuan ng mga manunuya;
2: kundi nasa kautusan ng Panginoon ang kanyang kagalakan,
: at nagbubulay-bulay araw at gabi sa kanyang kautusan.
3: Siya ay gaya ng isang punungkahoy
: na itinanim sa tabi ng agos ng tubig,
: na nagbubunga sa kanyang kapanahunan,
: ang kanyang dahon nama'y hindi nalalanta,
: sa lahat ng kanyang ginagawa ay nagtatagumpay siya.
4: Ang masama ay hindi gayon;
: kundi parang ipang itinataboy ng hangin.
5: Kaya't ang masama ay hindi tatayo sa hukuman,
: ni sa kapulungan ng matuwid ang makasalanan;
6: sapagkat ang lakad ng matuwid ang Panginoon ang nakakaalam,
: ngunit mapapahamak ang lakad ng makasalanan.