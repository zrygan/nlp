1: Ang Diyos nawa'y mahabag sa atin at tayo'y pagpalain,
: at pagliwanagin nawa niya ang kanyang mukha sa atin, Selah
2: upang ang iyong daan ay malaman sa lupa,
: ang iyong pagliligtas sa lahat ng mga bansa.
3: Purihin ka nawa ng mga bayan, O Diyos;
: purihin ka nawa ng lahat ng mga bayan!
4: Ang mga bansa nawa'y magalak at umawit sa kagalakan,
: sapagkat iyong hahatulan na may katarungan ang mga bayan,
: at ang mga bansa sa lupa ay papatnubayan. Selah
5: Purihin ka nawa ng mga bayan, O Diyos;
: purihin ka nawa ng lahat ng mga bayan.
6: Nagbigay ng kanyang bunga ang lupa;
: ang Diyos, ang ating Diyos, sa atin ay nagpala;
7: Ang Diyos ang sa amin ay nagpala;
: matakot sa kanya ang lahat ng mga dulo ng lupa!