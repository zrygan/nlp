1: Nang magkagayo'y ang Suhitang si Bildad ay sumagot, at sinabi,
2: Sa Diyos ang pamamahala at pagkatakot,
: gumagawa siya ng kapayapaan sa kanyang langit na matayog.
3: Ang kanya bang mga hukbo ay may bilang?
: Ang kanyang liwanag ay kanino hindi sumisilang?
4: Paano ngang magiging ganap ang tao sa harapan ng Diyos?
: O paanong magiging malinis ang ipinanganak ng isang babae?
5: Tingnan mo, maging ang buwan ay hindi maningning,
: at hindi dalisay ang mga bituin sa kanyang paningin;
6: gaano pa nga kaliit ang tao, na isang uod!
: At ang anak ng tao, na isang bulati!