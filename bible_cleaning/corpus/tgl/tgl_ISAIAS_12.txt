1: At sa araw na iyon ay iyong sasabihin,
: Ako'y magpapasalamat sa iyo, O Panginoon ,
: bagaman ikaw ay nagalit sa akin,
: ang iyong galit ay napawi,
: at iyong inaaliw ako.
2: Ang Diyos ay aking kaligtasan;
: ako'y magtitiwala, at hindi ako matatakot
: sapagkat ang Panginoong Diyos ay aking kalakasan at awit;
: at siya'y naging aking kaligtasan.
3: Kaya't kayo'y iigib ng tubig na may kagalakan sa mga balon ng kaligtasan.
4: At sa araw na iyon ay inyong sasabihin,
: Magpasalamat kayo sa Panginoon,
: kayo'y tumawag sa kanyang pangalan,
: ipaalam ninyo ang kanyang mga gawa sa mga bansa,
: ipahayag ninyo na ang kanyang pangalan ay marangal.
5: Umawit kayo sa Panginoon ; sapagkat siya'y gumawang may kaluwalhatian,
: ipaalam ito sa buong lupa.
6: Sumigaw ka at umawit nang malakas, ikaw na naninirahan sa Zion,
: sapagkat dakila ang Banal ng Israel na nasa gitna mo.