1: Sa tabi ng mga ilog ng Babilonia,
: doon tayo'y naupo at umiyak;
: nang ang Zion ay ating maalala;
2: sa mga punong sauce sa gitna nito,
: ating ibinitin ang mga alpa natin doon.
3: Sapagkat doo'y ang mga bumihag sa atin
: ay humingi sa atin ng mga awitin,
: at tayo'y hiningan ng katuwaan ng mga nagpahirap sa atin doon
: Awitin ninyo sa amin ang isa sa mga awit ng Zion.
4: Paano namin aawitin ang awit ng Panginoon
: sa isang lupaing banyaga?
5: O Jerusalem, kung kita'y kalimutan,
: makalimot nawa ang aking kanang kamay!
6: Dumikit nawa ang aking dila sa aking ngalangala,
: kung hindi kita maalala,
: kung ang Jerusalem ay hindi ko ilagay
: sa ibabaw ng aking pinakamataas na kagalakan!
7: Alalahanin mo, O Panginoon , laban sa mga anak ni Edom
: ang araw ng Jerusalem,
: kung paanong sinabi nila, Ibuwal, ibuwal!
: Hanggang sa kanyang saligan!
8: O anak na babae ng Babilonia, ikaw na mangwawasak!
: Magiging mapalad siya na gumaganti sa iyo
: ng kabayaran na siyang ibinayad mo sa amin!
9: Magiging mapalad siya na kukuha sa iyong mga musmos,
: at sa malaking bato sila'y sasalpok.