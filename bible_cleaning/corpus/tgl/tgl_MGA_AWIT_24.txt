1: Ang lupa ay sa Panginoon at ang lahat ng narito;
: ang sanlibutan, at silang naninirahan dito;
2: sapagkat itinatag niya ito sa ibabaw ng mga dagat,
: at itinayo sa ibabaw ng mga ilog.
3: Sinong aakyat sa bundok ng Panginoon ?
: At sinong tatayo sa kanyang dakong banal?
4: Siyang may malilinis na kamay at may pusong dalisay,
: na hindi nagtataas ng kanyang kaluluwa sa hindi totoo,
: at hindi sumusumpa na may panlilinlang.
5: Mula sa Panginoon , pagpapala'y kanyang kakamtan,
: at pagwawalang-sala mula sa Diyos ng kanyang kaligtasan.
6: Gayon ang salinlahi ng mga nagsisihanap sa kanya,
: na nagsisihanap ng mukha ng Diyos ni Jacob. Selah
7: Itaas ninyo ang inyong mga ulo, O kayong mga tarangkahan!
: at kayo'y mtaas, kayong matatandang pintuan!
: upang makapasok ang Hari ng kaluwalhatian.
8: Sino ang Hari ng kaluwalhatian?
: Ang Panginoon , malakas at makapangyarihan,
: ang Panginoon , makapangyarihan sa pakikipaglaban.
9: Itaas ninyo ang inyong mga ulo, O kayong mga tarangkahan!
: at itaas kayo, kayong matatandang pintuan!
: upang makapasok ang Hari ng kaluwalhatian.
10: Sino itong Hari ng kaluwalhatian?
: Ang Panginoon ng mga hukbo,
: siya ang Hari ng kaluwalhatian! Selah