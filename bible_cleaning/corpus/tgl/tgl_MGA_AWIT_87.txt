1: Ang kanyang saligan ay nasa mga banal na bundok,
2: minamahal ng Panginoon ang sa Zion na mga pintuan,
: higit kaysa lahat ng kay Jacob na tahanan.
3: Maluluwalhating bagay ang ibinabalita tungkol sa iyo,
: O lunsod ng Diyos. Selah
4: Kabilang sa mga nakakakilala sa akin ay binabanggit ko si Rahab at ang Babilonia,
: narito, ang Filistia at Tiro, kasama ng Etiopia
: Ang isang ito ay ipinanganak doon.
5: At tungkol sa Zion ay sasabihin,
: Ang isang ito at ang isang iyon ay ipinanganak sa kanya;
: sapagkat mismong ang Kataas-taasan ang magtatatag sa kanya.
6: Ang Panginoon ay magbibilang habang kanyang itinatala ang mga bayan,
: Ang isang ito ay ipinanganak doon. Selah
7: Ang mga mang-aawit at mananayaw ay kapwa nagsasabi,
: Lahat ng aking mga bukal ay nasa iyo.