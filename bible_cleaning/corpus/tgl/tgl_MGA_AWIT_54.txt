1: Iligtas mo ako, O Diyos, sa pamamagitan ng iyong pangalan,
: at pawalang-sala mo ako sa pamamagitan ng iyong kapangyarihan.
2: O Diyos, dalangin ko'y pakinggan mo,
: pakinggan mo ang mga salita ng bibig ko.
3: Sapagkat ang mga banyaga ay naghimagsik laban sa akin,
: at mararahas na tao ang umuusig sa buhay ko;
: hindi nila inilagay ang Diyos sa harapan nila. Selah
4: Ang Diyos ay aking katulong;
: ang Panginoon ang umaalalay sa aking kaluluwa.
5: Kanyang gagantihan ng masama ang mga kaaway ko;
: tapusin mo sila sa katapatan mo.
6: Ako'y mag-aalay sa iyo ng kusang-loob na handog;
: ako'y magpapasalamat sa iyong pangalan, O Panginoon , sapagkat ito'y mabuti.
7: Sapagkat iniligtas niya ako sa bawat kabagabagan;
: at ang aking mata ay tuminging may pagtatagumpay sa aking mga kaaway.