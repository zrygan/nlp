1: Mabuti ang magpasalamat sa Panginoon ,
: ang umawit ng mga papuri sa iyong pangalan, O Kataas-taasan,
2: ang magpahayag sa umaga ng iyong tapat na pagsuyo,
: at sa gabi ng katapatan mo,
3: sa tugtugin ng panugtog na may sampung kawad at ng alpa,
: at sa matunog na himig ng lira.
4: Sapagkat ikaw, Panginoon , pinasaya mo ako ng iyong gawa;
: sa mga gawa ng iyong mga kamay ay aawit ako sa kagalakan.
5: Kay dakila ng iyong mga gawa, O Panginoon !
: Ang iyong kaisipan ay napakalalim!
6: Ang taong mapurol ay hindi makakaalam;
: hindi ito mauunawaan ng hangal
7: bagaman parang damo na ang masama ay lumilitaw,
: at umuunlad ang mga gumagawa ng kasamaan,
: sila'y nakatalaga sa pagkawasak magpakailanman,
8: ngunit ikaw, O Panginoon , ay mataas magpakailanman.
9: Sapagkat, O Panginoon , ang mga kaaway mo,
: sapagkat malilipol ang mga kaaway mo;
: lahat ng mga gumagawa ng kasamaan ay mangangalat.
10: Ngunit itinaas mo ang sungay ko, na gaya ng sa mailap na toro,
: ng sariwang langis ako'y binuhusan mo.
11: Nakita ng aking mata ang pagbagsak ng aking mga kaaway,
: narinig ng aking mga tainga ang kapahamakan ng tumitindig laban sa akin.
12: Ang matuwid ay umuunlad na parang puno ng palma,
: at lumalagong gaya ng sedro sa Lebanon.
13: Sila'y nakatanim sa bahay ng Panginoon ,
: sila'y lumalago sa mga bulwagan ng aming Diyos.
14: Sila'y namumunga pa rin sa katandaan;
: sila'y laging pun ng dagta at kasariwaan,
15: upang ipakilala na ang Panginoon ay matuwid;
: siya'y aking malaking bato, at walang kasamaan sa kanya.