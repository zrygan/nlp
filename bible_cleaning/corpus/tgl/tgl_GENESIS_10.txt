Ang mga ito ang mga salinlahi ng mga anak ni Noe: sina Sem, Ham, at Jafet: at sila'y nagkaanak pagkaraan ng baha.
Ang mga anak ni Jafet: sina Gomer, Magog, Madai, Javan, Tubal, Meshec, at si Tiras.
Ang mga anak ni Gomer: sina Askenaz, Rifat, at Togarma.
Ang mga anak ni Javan: sina Elisha, Tarsis, Kittim, at Dodanim.
Sa mga ito nahati ang mga pulo ng mga bansa sa kanilang mga lupain, ang bawat isa ayon sa kanyang wika, sa kanilang mga angkan at mga bansa.
Ang mga anak ni Ham ay sina Cus, Mizraim, Put, at Canaan.
Ang mga anak ni Cus ay sina Seba, Havila, Sabta, Raama, at Sabteca; at ang mga anak ni Raama: sina Sheba, at Dedan.
Naging anak ni Cus si Nimrod na siyang nagsimulang maging makapangyarihan sa lupa.
Siya'y makapangyarihang mangangaso sa harap ng Panginoon kaya't karaniwang sinasabi: Gaya ni Nimrod na makapangyarihang mangangaso sa harapan ng Panginoon .
At ang simula ng kanyang kaharian ay ang Babel, ang Erec, ang Acad, ang Calne, sa lupain ng Shinar.
Buhat sa lupaing iyon ay nagtungo siya sa Asiria at itinayo ang Ninive, Rehobot-ir, at ang Cale,
ang Resen, sa pagitan ng Ninive at ng Cale na isang malaking bayan.
At naging anak ni Mizraim sina Ludim, Anamim, Lehabim, at Naphtuhim,
sina Patrusim, at Casluim na siyang pinagmulan ng mga Filisteo, at ang Caftoreo.
At naging anak ni Canaan sina Sidon, na kanyang panganay, at si Het,
at ang mga Jebuseo, Amoreo, ang mga Gergeseo;
ang mga Heveo, Araceo, ang Sineo,
ang mga taga-Arvad, Zemareo, Hamateo at pagkatapos ay kumalat ang mga angkan ng Cananeo.
Ang hangganan ng lupain ng mga Cananeo ay mula sa Sidon, patungo sa Gerar, hanggang sa Gaza, patungo sa Sodoma at Gomorra, at Adma, at Zeboyin hanggang Lasa.
Ito ang mga anak ni Ham ayon sa kanilang angkan, wika, mga lupain, at kanilang mga bansa.
Nagkaroon din ng mga anak si Sem, na ama ng lahat ng mga anak ni Eber, na siyang matandang kapatid ni Jafet.
Ang mga anak ni Sem: sina Elam, Ashur, Arfaxad, Lud, at Aram.
Ang mga anak ni Aram: sina Uz, Hul, Geter, at Mas.
Naging anak ni Arfaxad sina Shela; at naging anak ni Shela si Eber.
Nagkaanak si Eber ng dalawang lalaki; ang pangalan ng una'y Peleg; sapagkat sa mga araw niya'y nahati ang lupa; at ang pangalan ng kanyang kapatid ay Joktan.
Naging anak ni Joktan sina Almodad, Shelef, Hazar-mavet, at si Jerah,
sina Hadoram, Uzal, at Dicla,
sina Obal, Abimael, at Sheba,
sina Ofir, Havila, at Jobab. Lahat ng ito ay mga naging anak ni Joktan.
Ang naging tahanan nila ay mula sa Mesha, patungo sa Sefar, na siyang bundok sa silangan.
Ito ang mga anak ni Sem, ayon sa kanilang angkan, wika, lupain, at bansa.
Ito ang mga angkan ng mga anak ni Noe, ayon sa kanilang lahi, at bansa. Sa mga ito nagsimulang kumalat ang mga bansa pagkatapos ng baha.