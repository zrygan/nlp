1: Purihin ang Panginoon !
: Awitan ninyo ang Panginoon ng isang bagong awit,
: ng papuri sa kanya sa kapulungan ng mga tapat!
2: Magalak nawa ang Israel sa kanyang Lumikha,
: ang mga anak ng Zion sa kanilang Hari nawa'y matuwa!
3: Purihin nila ng may pagsasayaw ang pangalan niya,
: na umaawit sa kanya na may pandereta at lira!
4: Sapagkat ang Panginoon ay nalulugod sa kanyang bayan;
: kanyang pagagandahin ng kaligtasan ang mga nahihirapan.
5: Magsaya nawa ang mga tapat sa kaluwalhatian;
: umawit nawa sila sa kagalakan sa kanilang mga higaan.
6: Malagay nawa ang mataas na papuri sa Diyos sa kanilang lalamunan,
: at ang tabak na may dalawang talim sa kanilang kamay;
7: upang maggawad ng paghihiganti sa mga bansa,
: at ng kaparusahan sa mga bayan,
8: upang gapusin sa mga tanikala ang kanilang mga hari,
: at ang kanilang mga maharlika ng mga bakal na panali,
9: upang sa kanila'y ilapat ang hatol na nasusulat!
: Ito ay kaluwalhatian para sa lahat niyang mga tapat!
: Purihin ang Panginoon !