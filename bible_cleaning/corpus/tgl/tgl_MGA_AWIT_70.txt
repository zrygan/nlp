1: Malugod ka, O Diyos, na iligtas ako;
: O Panginoon , magmadali kang ako'y tulungan mo!
2: Mapahiya at malito nawa sila
: na tumutugis sa aking buhay!
: Maitaboy nawa sila at mawalan ng karangalan,
: silang nagnanais na ako'y masaktan!
3: Pangilabutan nawa sila dahil sa kanilang kahihiyan,
: silang nagsasabi, Aha, Aha!
4: Lahat nawang nagsisihanap sa iyo
: ay magalak at matuwa sa iyo!
: Yaon nawang umiibig sa iyong pagliligtas
: ay patuloy na magsabi, Hayaang dakilain ang Diyos!
5: Ngunit ako'y dukha at nangangailangan,
: magmadali ka sa akin, O Diyos!
: Ikaw ang aking saklolo at aking tagapagligtas;
: O Panginoon , huwag kang magtagal!