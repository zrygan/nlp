1: Kahabag-habag sila na nagbabalak ng kasamaan,
: at gumagawa ng kasamaan sa kanilang mga higaan!
: Kapag dumating ang umaga, ay ginagawa nila ito,
: sapagkat ito'y nasa kapangyarihan ng kanilang kamay.
2: Sila'y nag-iimbot ng mga bukid, at kanilang kinakamkam;
: at ng mga bahay at kanilang kinukuha;
: at kanilang inaapi ang isang tao at ang kanyang sambahayan,
: ang tao at ang kanyang mana.
3: Kaya't ganito ang sabi ng Panginoon
: Laban sa angkang ito ay nagbabalak ako ng kasamaan
: na doo'y hindi ninyo maaalis ang inyong mga leeg,
: ni makalalakad man na may kahambugan;
: sapagkat iyon ay magiging isang masamang panahon.
4: Sa araw na iyon ay aawit ako nang pagtuya laban sa inyo,
: at mananaghoy ng mapait na panaghoy,
: at sasabihin, Kami ay lubos na nasira;
: kanyang binabago ang bahagi ng aking bayan;
: ano't inilalayo niya sa akin!
: Kanyang binabahagi ang aming mga bukid sa mga bumihag sa amin.
5: Kaya't mawawalan ka na ng maghahagis ng pisi sa pamamagitan ng palabunutan
: sa kapulungan ng Panginoon .
6: Huwag kayong mangaralganito sila nangangaral
: walang dapat mangaral ng gayong mga bagay;
: hindi tayo aabutan ng kahihiyan.
7: Ito ba ay dapat sabihin, O sambahayan ni Jacob,
: Ang pagtitiis ba ng Panginoon ay ubos na?
: Ang mga ito ba ang kanyang mga gawa?
: Di ba ang aking mga salita ay gumagawa ng mabuti
: sa lumalakad nang matuwid?
8: Kamakailan ang aking bayan ay bumangon na gaya ng isang kaaway
: inyong hinubaran ng kasuotan
: ang mga walang malay na nagdaraan,
: na galing sa digmaan.
9: Ang mga babae ng aking bayan ay inyong pinalalayas
: sa kanilang masasayang bahay;
: mula sa kanilang mga bata ay inyong inaalis
: ang aking kaluwalhatian magpakailanman.
10: Bumangon kayo at humayo,
: sapagkat hindi ito lugar na pahingahan;
: dahil sa karumihan na lumilipol
: sa pamamagitan ng malubhang pagkawasak.
11: Kung ang isang tao ay lumalakad at nagsasalita ng hangin at kasinungalingan,
: na nagsasabi, Ako'y mangangaral sa iyo tungkol sa alak at matapang na inumin.
: Siya ang magiging tagapagsalita para sa bayang ito!
12: Tiyak na titipunin ko kayong lahat, O Jacob,
: aking titipunin ang nalabi ng Israel;
: akin silang ilalagay na magkakasama
: na parang mga tupa sa isang kulungan,
: na parang kawan sa pastulan nito,
: isang maingay na pulutong ng mga tao.
13: Nangunguna sa kanila ang nagbubukas ng daan;
: sila'y lalampas at daraan sa pintuan
: at lalabas doon.
: Ang kanilang hari ay daraan sa harapan nila,
: at ang Panginoon ang nasa unahan nila.