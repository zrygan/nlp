1: Ganito ang ipinakita ng Panginoong Diyos sa akin: isang kaing ng bungang-kahoy sa tag-init.
2: At kanyang sinabi, Amos, anong nakikita mo? At aking sinabi, Isang kaing ng mga bungang-kahoy sa tag-init. Nang magkagayo'y sinabi ng Panginoon sa akin,
: Ang wakas ay dumating sa aking bayang Israel;
: hindi na ako muling daraan sa kanila.
3: At ang mga awit sa templo ay magiging mga panaghoy sa araw na iyon, sabi ng Panginoong Diyos ;
: darami ang mga bangkay
: na itinatapon sa bawat dako. Tumahimik kayo!
4: Pakinggan ninyo ito, O kayong tumatapak sa nangangailangan,
: upang inyong puksain ang mapagpakumbaba sa lupain,
5: na sinasabi, Kailan matatapos ang bagong buwan,
: upang tayo'y makapagbili ng butil?
: at ang Sabbath,
: upang ating mabuksan ang bilihan ng trigo,
: upang ating mapaliit ang efa, at mapalaki ang siklo,
: at gumawa ng pandaraya sa pamamagitan ng maling timbangan;
6: upang ating mabili ng pilak ang dukha,
: at ng isang pares na sandalyas ang nangangailangan,
: at maipagbili ang ipa ng trigo?
7: Ang Panginoon ay sumumpa sa pamamagitan ng kapalaluan ng Jacob
: Tunay na hindi ko kalilimutan kailanman
: ang alinman sa kanilang mga gawa.
8: Hindi ba manginginig ang lupain dahil dito,
: at mananaghoy ang bawat tumatahan doon?
: Oo, lahat ng ito ay tataas na gaya ng Nilo,
: at tatangayin ng alon at lulubog uli, gaya ng Nilo ng Ehipto?
9: At sa araw na iyon, sabi ng Panginoong Diyos ,
: Aking palulubugin ang araw sa katanghaliang-tapat,
: at aking padidilimin ang lupa sa maliwanag na sikat ng araw.
10: At aking papalitan ng panangis ang inyong mga kapistahan,
: at lahat ng inyong awit ay magiging panaghoy;
: at ako'y maglalagay ng damit-sako sa lahat ng balakang,
: at pagkakalbo sa bawat ulo;
: at gagawin ko iyon na gaya ng pagtaghoy sa isang bugtong na anak,
: at ang wakas niyon ay gaya ng mapait na araw.
11: Ang mga araw ay dumarating, sabi ng Panginoong Diyos ,
: na ako'y magpapasapit ng taggutom sa lupain,
: hindi taggutom sa tinapay, o pagkauhaw sa tubig,
: kundi sa pakikinig sa mga salita ng Panginoon .
12: At sila'y lalaboy mula sa dagat hanggang sa dagat,
: at mula sa hilaga hanggang sa silangan;
: sila'y tatakbo ng paroo't parito
: upang hanapin ang salita ng Panginoon ,
: at hindi nila ito matatagpuan.
13: Sa araw na iyon ay manlulupaypay sa uhaw
: ang magagandang birhen at ang mga binata.
14: Silang sumumpa sa pamamagitan ng Ashimah ng Samaria,
: at nagsasabi, Habang buhy ang diyos mo, O Dan;
: at, Habang buhy ang daan ng Beer-seba;
: sila'y mabubuwal, at kailanma'y hindi na makakabangon.