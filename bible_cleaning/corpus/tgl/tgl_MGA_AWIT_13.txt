1: O Panginoon , hanggang kailan? Kalilimutan mo ba ako magpakailanman?
: Hanggang kailan mo ikukubli ang iyong mukha sa akin?
2: Hanggang kailan ako kukuha ng payo sa aking kaluluwa,
: at magkaroon ng kalungkutan sa aking puso buong araw?
: Hanggang kailan magtatagumpay ang aking kaaway laban sa akin?
3: O Panginoon kong Diyos, bigyang-pansin at sagutin mo ako,
: ang aking mga mata'y paliwanagin mo, baka sa kamatayan matulog ako;
4: baka sabihin ng aking kaaway, Laban sa kanya, ako'y nagtagumpay;
: sapagkat ako'y nayayanig; baka magalak ang aking kaaway.
5: Ngunit ako'y nagtiwala sa tapat mong paglingap,
: sa iyong pagliligtas, puso ko'y magagalak.
6: Ako'y aawit sa Panginoon ,
: sapagkat ako'y pinakitunguhan niya na may kasaganaan.