1: Ako'y natuwa nang kanilang sabihin sa akin,
: Tayo na sa bahay ng Panginoon !
2: Ang mga paa natin ay nakatayo
: sa loob ng iyong mga pintuan, O Jerusalem;
3: Jerusalem, na natayo
: na parang lunsod na siksikan;
4: na inaahon ng mga lipi,
: ng mga lipi ng Panginoon ,
: gaya ng iniutos para sa Israel,
: upang magpasalamat sa pangalan ng Panginoon .
5: Doo'y inilagay ang mga trono para sa paghatol,
: ang mga trono ng sambahayan ni David.
6: Idalangin ninyo ang sa Jerusalem na kapayapaan!
: Guminhawa nawa silang sa iyo ay nagmamahal!
7: Magkaroon nawa sa loob ng inyong mga pader ng kapayapaan,
: at sa loob ng iyong mga tore ay katiwasayan!
8: Alang-alang sa aking mga kapatid at mga kaibigan,
: aking sasabihin, Sumainyo ang kapayapaan.
9: Alang-alang sa bahay ng Panginoon nating Diyos,
: hahanapin ko ang iyong ikabubuti.