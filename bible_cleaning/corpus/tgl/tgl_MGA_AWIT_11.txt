1: Sa Panginoon ay nanganganlong ako; paanong sa akin ay nasasabi mo,
: Tumakas ka na gaya ng ibon sa mga bundok;
2: sapagkat binalantok ng masama ang pana,
: iniakma na nila ang kanilang palaso sa bagting,
: upang ipana sa kadiliman
: sa may matuwid na puso,
3: kung ang mga saligan ay masira,
: matuwid ba'y may magagawa?
4: Ang Panginoon ay nasa kanyang banal na templo,
: ang trono ng Panginoon ay nasa langit;
: ang kanyang mga mata ay nagmamasid,
: ang mga talukap ng kanyang mata ay sumusubok
: sa mga anak ng mga tao.
5: Sinusubok ng Panginoon ang matuwid at ang masama,
: at kinapopootan ng kanyang kaluluwa ang nagmamahal sa karahasan.
6: Sa masama ay magpapaulan siya ng mga baga ng apoy; apoy at asupre
: at hanging nakakapaso ang magiging bahagi ng kanilang saro.
7: Sapagkat ang Panginoon ay matuwid;
: minamahal niya ang mga gawang matuwid;
: ang kanyang mukha ay mamamasdan ng matuwid.