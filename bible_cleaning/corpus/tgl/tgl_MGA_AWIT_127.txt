1: Malibang ang Panginoon ang magtayo ng bahay,
: ang mga nagtatayo nito ay walang kabuluhang nagpapagod.
: Malibang ang Panginoon ang magbantay sa lunsod,
: ang bantay ay nagpupuyat nang walang kabuluhan.
2: Walang kabuluhan na kayo'y bumabangon nang maaga,
: at malalim na ang gabi kung magpahinga,
: na kumakain ng tinapay ng mga pagpapagal;
: sapagkat binibigyan niya ng tulog ang kanyang minamahal.
3: Narito, ang mga anak ay pamanang sa Panginoon nagmula,
: ang bunga ng sinapupunan ay isang gantimpala.
4: Gaya ng mga palaso sa kamay ng mandirigma,
: ay ang mga anak sa panahon ng pagkabata.
5: Maligaya ang lalaki na ang kanyang lalagyan ng pana
: ay pun ng mga iyon!
: Siya'y hindi mapapahiya,
: kapag siya'y nakipag-usap sa kanyang mga kaaway sa pintuang-bayan.