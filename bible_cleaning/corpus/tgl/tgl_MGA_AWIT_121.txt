1: Ang aking mga mata sa burol ay aking ititingin,
: ang akin bang saklolo ay saan manggagaling?
2: Ang saklolo sa akin ay buhat sa Panginoon ,
: na siyang gumawa ng langit at lupa.
3: Hindi niya papahintulutang ang paa mo'y madulas;
: siyang nag-iingat sa iyo ay hindi matutulog.
4: Siyang nag-iingat ng Israel
: ay hindi iidlip ni matutulog man.
5: Ang Panginoon ay iyong tagapag-ingat;
: ang Panginoon ay lilim mo sa iyong kanan.
6: Hindi ka sasaktan ng araw kapag araw,
: ni ng buwan man kapag gabi.
7: Iingatan ka ng Panginoon sa lahat ng kasamaan;
: kanyang iingatan ang iyong kaluluwa.
8: Ang iyong paglabas at ang iyong pagpasok ay kanyang iingatan,
: mula sa panahong ito at magpakailanpaman.