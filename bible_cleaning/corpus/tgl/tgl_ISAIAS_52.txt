1: Gumising ka, gumising ka!
: Magsuot ka ng iyong kalakasan, O Zion.
: Magsuot ka ng iyong magagandang damit,
: O Jerusalem, ang banal na lunsod,
: sapagkat ang hindi tuli at ang marumi
: ay hindi na muling papasok sa iyo.
2: Magpagpag ka ng alabok, ikaw ay bumangon,
: O bihag na Jerusalem.
: Kalagin mo ang tali sa iyong leeg,
: O bihag na anak na babae ng Zion.
3: Sapagkat ganito ang sabi ng Panginoon Kayo'y ipinagbili sa wala, at kayo'y tutubusin na walang salapi.
4: Sapagkat ganito ang sabi ng Panginoong Diyos Ang bayan ko ay bumaba noong una sa Ehipto upang makipamayan doon, at inapi sila ng mga taga-Asiria ng walang kadahilanan.
5: Ngayon anong ginagawa ko rito, sabi ng Panginoon . Yamang ang aking bayan ay dinala nang walang dahilan? Ang mga namumuno sa kanila ay umuungal, sabi ng Panginoon , at ang aking pangalan ay laging hinahamak sa buong araw.
6: Kaya't makikilala ng aking bayan ang aking pangalan. Malalaman nila sa araw na iyon, na ako ang nagsasalita. Narito ako.
7: Napakaganda sa mga bundok
: ang mga paa niyong nagdadala ng mabuting balita, na naghahayag ng kapayapaan,
: na nagdadala ng mabuting balita ng kabutihan,
: na naghahayag ng kaligtasan,
: na nagsasabi sa Zion, Ang iyong Diyos ay naghahari!
8: Pakinggan mo! Inilakas ng mga bantay ang kanilang tinig,
: na magkakasamang nagsisiawit sa kagalakan;
: sapagkat makikita ng sarili nilang mga mata
: ang pagbalik ng Panginoon sa Zion.
9: Magalak kayong bigla, kayo'y umawit na magkakasama,
: kayong mga sirang dako ng Jerusalem;
: sapagkat inaliw ng Panginoon ang kanyang bayan,
: kanyang tinubos ang Jerusalem.
10: Hinubaran ng Panginoon ang kanyang banal na bisig
: sa mga mata ng lahat na bansa;
: at makikita ng lahat ng dulo ng lupa
: ang pagliligtas ng ating Diyos.
11: Kayo'y humayo, kayo'y humayo! Kayo'y umalis doon,
: huwag kayong humipo ng maruming bagay.
: Kayo'y lumabas sa gitna niya, kayo'y magpakalinis,
: kayong nagdadala ng mga sisidlan ng Panginoon .
12: Sapagkat kayo'y hindi lalabas na nagmamadali,
: o lalabas man kayo dahil sa pagtakas,
: sapagkat ang Panginoon ay mauuna sa inyo;
: at ang Diyos ng Israel ay magiging inyong bantay sa likod.
13: Narito, ang lingkod ko ay magtatagumpay,
: siya'y dadakilain at itataas,
: at magiging napakataas.
14: Kung paanong marami ang namangha sa kanya
: ang kanyang anyo ay napinsalang lubha, halos hindi na anyo ng tao, na hindi makilalang tao,
: at ang kanyang hugis ay higit kaysa sa mga anak ng mga tao
15: gayon siya magwiwisik sa maraming bansa;
: ititikom ng mga hari ang kanilang mga bibig dahil sa kanya;
: sapagkat ang hindi nasabi sa kanila ay kanilang makikita,
: at ang hindi nila narinig ay kanilang mauunawaan.