1: Sa aking kahirapan ay sa Panginoon ako dumaing,
: at sinagot niya ako.
2: O Panginoon , sa mga sinungaling na labi ay iligtas mo ako,
: mula sa dilang mandaraya.
3: Anong ibibigay sa iyo,
: at ano pa ang sa iyo ay magagawa,
: ikaw na mandarayang dila?
4: Matalas na palaso ng mandirigma,
: na may nag-aapoy na baga ng enebro!
5: Kahabag-habag ako na sa Mesech ay nakikipamayan,
: na sa mga tolda ng Kedar ay naninirahan.
6: Matagal nang ang aking kaluluwa ay naninirahang
: kasama ng mga napopoot sa kapayapaan.
7: Ako'y para sa kapayapaan;
: ngunit kapag ako'y nagsasalita,
: sila'y para sa pakikidigma!