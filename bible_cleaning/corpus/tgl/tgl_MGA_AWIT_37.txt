1: Huwag kang mabalisa dahil sa masasama,
: huwag kang managhili sa mga masama ang gawa!
2: Sapagkat gaya ng damo sila'y dagling maglalaho,
: at gaya ng luntiang halaman, sila'y matutuyo.
3: Magtiwala ka sa Panginoon , at gumawa ka ng kabutihan;
: upang ikaw ay makapanirahan sa lupain at magtamasa ng katiwasayan.
4: Sa Panginoon ikaw ay magpakaligaya,
: at ang mga nasa ng iyong puso sa iyo'y ibibigay niya.
5: Ipagkatiwala mo ang iyong lakad sa Panginoon ;
: magtiwala ka sa kanya, at siya'y gagawa.
6: Ang iyong pagiging walang-sala ay pakikinangin niyang gaya ng liwanag,
: at ang iyong pagiging matuwid na gaya ng katanghaliang-tapat.
7: Ikaw ay manahimik sa Panginoon , at matiyaga kang maghintay sa kanya
: huwag kang mabalisa sa gumiginhawa sa lakad niya,
: dahil sa taong nagsasagawa ng masamang pakana.
8: Iwasan mo ang pagkagalit, at ang poot ay iyong talikdan!
: Huwag kang maghimutok, ito'y maghahatid lamang sa kasamaan.
9: Sapagkat ang masasama ay tatanggalin;
: ngunit ang naghihintay sa Panginoon ay magmamana ng lupain.
10: Gayunma'y sandali na lamang, at ang masama ay mawawala na;
: kahit tingnan mong mabuti ang kanyang lugar, siya ay wala roon.
11: Ngunit mamanahin ng maaamo ang lupain,
: at masisiyahan ang kanilang sarili sa lubos na kasaganaan.
12: Ang masama ay nagpapakana laban sa matuwid,
: at ang mga ngipin nito sa kanya'y pinagngangalit;
13: ngunit pinagtatawanan ng Panginoon ang masama,
: sapagkat kanyang nakikita na dumarating ang araw niya.
14: Hinuhugot ng masama ang tabak at ang kanilang mga pana ay iniaakma,
: upang ang dukha at nangangailangan ay pabagsakin,
: upang ang mga lumalakad nang matuwid ay patayin;
15: ang kanilang tabak ay tatarak sa sariling puso nila,
: at mababali ang kanilang mga pana.
16: Mas mainam ang kaunti na mayroon ang matuwid na tao,
: kaysa kasaganaan ng maraming taong lilo.
17: Sapagkat ang mga bisig ng masasama ay mababali;
: ngunit inaalalayan ng Panginoon ang matuwid.
18: Nalalaman ng Panginoon ang mga araw ng mga walang kapintasan,
: at ang kanilang mana ay mananatili magpakailanman.
19: Hindi sila mapapahiya sa panahon ng kasamaan;
: sa mga araw ng taggutom ay mayroon silang kasaganaan.
20: Ngunit ang masama ay mamamatay,
: ang mga kaaway ng Panginoon ay gaya ng luwalhati ng mga pastulan,
: sila'y nawawalagaya ng usok sila'y napaparam.
21: Ang masama ay humihiram, at hindi makapagbayad,
: ngunit ang matuwid ay bukas-palad at nagbibigay;
22: sapagkat ang mga pinagpala ng Panginoon ay magmamana ng lupain;
: ngunit ang mga sinumpa niya ay tatanggalin.
23: Ang mga lakad ng isang tao ay ang Panginoon ang nagtatatag;
: at siya'y nasisiyahan sa kanyang lakad;
24: bagaman siya'y mahulog, hindi siya lubos na mabubuwal,
: sapagkat ang Panginoon ang aalalay sa kanyang kamay.
25: Ako'y naging bata, at ngayo'y matanda na;
: gayunma'y hindi ko nakita na ang matuwid ay pinabayaan,
: ni ang kanyang mga anak ay namamalimos ng tinapay.
26: Siya ay laging mapagbigay at nagpapahiram;
: at ang kanyang mga anak ay nagiging pagpapala.
27: Lumayo ka sa masama at gumawa ka ng mabuti;
: upang sa magpakailanman ikaw ay manatili.
28: Sapagkat iniibig ng Panginoon ang katarungan,
: hindi niya pababayaan ang kanyang mga banal.
: Sila'y iingatan magpakailanman,
: ngunit ang mga anak ng masama ay ititiwalag.
29: Mamanahin ng matuwid ang lupain,
: at maninirahan doon magpakailanman.
30: Ang bibig ng matuwid ay nangungusap ng karunungan,
: at ang kanyang dila ay nagsasalita ng katarungan.
31: Ang kautusan ng kanyang Diyos sa puso niya'y taglay,
: hindi nadudulas ang kanyang mga hakbang.
32: Inaabangan ng masama ang matuwid na tao,
: at pinagsisikapang patayin niya ito.
33: Hindi siya iiwan ng Panginoon sa kanyang kamay,
: ni hahayaan siyang maparusahan kapag siya'y nahatulan.
34: Hintayin mo ang Panginoon , at ingatan ang kanyang daan,
: at itataas ka niya upang manahin mo ang lupain;
: ang pagkawasak ng masama ay iyong pagmamasdan.
35: Nakakita ako ng masama at marahas na tao,
: na lumalaganap na gaya ng sariwang punungkahoy sa kanyang lupang tinubuan.
36: Muli akong dumaan at, narito, wala na siya;
: kahit hinanap ko siya, hindi na siya makita.
37: Tandaan mo ang taong walang kapintasan, at ang matuwid ay iyong masdan,
: sapagkat may hinaharap para sa taong may kapayapaan.
38: Ngunit ang mga sumusuway ay sama-samang pupuksain;
: ang susunod na lahi ng masama ay puputulin.
39: Ang kaligtasan ng matuwid ay mula sa Panginoon ;
: siya ang kanilang kanlungan sa magulong panahon.
40: At sila'y tinutulungan at pinalalaya ng Panginoon ;
: kanyang pinalalaya sila mula sa masama, at inililigtas sila,
: sapagkat sila'y nanganganlong sa kanya.