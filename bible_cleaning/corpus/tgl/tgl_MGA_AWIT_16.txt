1: Ingatan mo ako, O Diyos, sapagkat sa iyo ako nanganganlong.
2: Sinasabi ko sa Panginoon , Ikaw ay aking Panginoon;
: ako'y walang kabutihan kung hiwalay ako sa iyo.
3: Tungkol sa mga banal na nasa lupa, sila ang mararangal,
: sa kanila ako lubos na natutuwa.
4: Yaong mga pumili ng ibang diyos ay nagpaparami ng kanilang mga kalungkutan;
: ang kanilang inuming handog na dugo ay hindi ko ibubuhos,
: ni babanggitin man sa aking mga labi ang kanilang mga pangalan.
5: Ang Panginoon ang aking piling bahagi at aking saro;
: ang aking kapalaran ay hawak mo.
6: Ang pisi ay nahulog para sa akin sa magagandang dako;
: oo, ako'y may mabuting mana.
7: Aking pupurihin ang Panginoon na nagbibigay sa akin ng payo;
: maging sa gabi ay tinuturuan ako ng aking puso.
8: Lagi kong pinananatili ang Panginoon sa aking harapan;
: hindi ako matitinag, sapagkat siya ay nasa aking kanan.
9: Kaya't ang aking puso ay masaya, at nagagalak ang aking kaluluwa;
: ang akin namang katawan ay tatahang payapa.
10: Sapagkat ang aking kaluluwa sa Sheol ay hindi mo iiwan,
: ni hahayaan mong makita ng iyong banal ang Hukay.
11: Iyong ipinakita sa akin ang landas ng buhay
: sa iyong harapan ay may kapuspusan ng kagalakan;
: sa iyong kanang kamay ay mga kasayahan magpakailanman.