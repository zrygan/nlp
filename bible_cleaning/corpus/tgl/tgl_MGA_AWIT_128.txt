1: Ang bawat may takot sa Panginoon ay mapalad,
: na sa kanyang mga daan ay lumalakad.
2: Kakainin mo ang bunga ng paggawa ng iyong mga kamay;
: ikaw ay magiging masaya at ito'y magiging mabuti sa iyo.
3: Ang asawa mo'y magiging gaya ng mabungang puno ng ubas
: sa loob ng iyong tahanan;
: ang mga anak mo'y magiging gaya ng mga puno ng olibo
: sa palibot ng iyong hapag-kainan.
4: Narito, ang taong may takot sa Panginoon ,
: ay pagpapalain ng ganito.
5: Pagpalain ka ng Panginoon mula sa Zion!
: Ang kaunlaran ng Jerusalem ay iyo nawang masaksihan
: sa lahat ng mga araw ng iyong buhay!
6: Ang mga anak ng iyong mga anak ay iyo nawang mamasdan,
: mapasa Israel nawa ang kapayapaan!