1: Ang Panginoon ay aking pastol; hindi ako magkukulang;
2: pinahihiga niya ako sa luntiang pastulan,
: inaakay niya ako sa tabi ng mga tubig na pahingahan.
3: Pinanunumbalik niya ang aking kaluluwa.
: Inaakay niya ako sa mga landas ng katuwiran
: alang-alang sa kanyang pangalan.
4: Bagaman ako'y lumakad sa libis ng lilim ng kamatayan,
: wala akong katatakutang kasamaan;
: sapagkat ikaw ay kasama ko,
: ang iyong pamalo at ang iyong tungkod,
: inaaliw ako ng mga ito.
5: Ipinaghahanda mo ako ng hapag
: sa harapan ng aking mga kaaway;
: iyong binuhusan ng langis ang aking ulo,
: umaapaw ang aking saro.
6: Tiyak na ang kabutihan at kaawaan ay susunod sa akin
: sa lahat ng mga araw ng aking buhay;
: at ako'y maninirahan sa bahay ng Panginoon
: magpakailanman.