1: Panginoon , ang mga kaaway ko ay dumarami!
: Ang tumitindig laban sa akin ay marami;
2: marami ang nagsasabi tungkol sa aking kaluluwa,
: walang tulong mula sa Diyos para sa kanya. Selah
3: Ngunit ikaw, O Panginoon ay isang kalasag sa palibot ko,
: aking kaluwalhatian, at siyang tagapagtaas ng aking ulo.
4: Ako'y dumadaing nang malakas sa Panginoon ,
: at sinasagot niya ako mula sa kanyang banal na burol. Selah
5: Ako'y nahiga at natulog;
: ako'y muling gumising sapagkat inaalalayan ako ng Panginoon .
6: Sa sampung libu-libong tao ako'y hindi natatakot,
: na naghanda ng kanilang mga sarili laban sa akin sa palibot.
7: Bumangon ka, O Panginoon !
: Iligtas mo ako, O aking Diyos!
: Sapagkat iyong sinampal sa pisngi ang lahat ng aking mga kaaway,
: iyong binasag ang mga ngipin ng masama.
8: Ang pagliligtas ay sa Panginoon ;
: sumaiyong bayan nawa ang iyong pagpapala. Selah