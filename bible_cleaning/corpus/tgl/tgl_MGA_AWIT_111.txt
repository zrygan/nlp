1: Purihin ninyo ang Panginoon !
: Ako'y magpapasalamat sa Panginoon ng aking buong puso,
: sa kapulungan ng matuwid at sa kapisanan.
2: Dakila ang mga gawa ng Panginoon ,
: na pinag-aralan ng lahat na nalulugod sa mga iyon.
3: Ang kanyang gawa ay pun ng karangalan at kamahalan,
: at ang kanyang katuwiran ay nananatili magpakailanman.
4: Ginawa niyang maalala ang kanyang kahanga-hangang mga gawa,
: ang Panginoon ay mahabagin at mapagbiyaya.
5: Siya'y naglalaan ng pagkain sa mga natatakot sa kanya,
: lagi niyang aalalahanin ang tipan niya.
6: Ipinaalam niya sa kanyang bayan ang kapangyarihan ng kanyang mga gawa,
: sa pagbibigay niya sa kanila ng mana ng mga bansa.
7: Ang mga gawa ng kanyang mga kamay ay matuwid at makatarungan;
: ang lahat niyang mga tuntunin ay mapagkakatiwalaan,
8: ang mga iyon ay itinatag magpakailanpaman,
: ang mga iyon ay ginagawa sa katapatan at katuwiran.
9: Siya'y nagsugo ng katubusan sa kanyang bayan;
: kanyang iniutos ang kanyang tipan magpakailanman.
: Banal at kagalang-galang ang kanyang pangalan.
10: Ang pagkatakot sa Panginoon ay pasimula ng karunungan;
: ang lahat na nagsisigawa nito ay may mabuting kaunawaan.
: Ang kanyang kapurihan ay mananatili magpakailanman!