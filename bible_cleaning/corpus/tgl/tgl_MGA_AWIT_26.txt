1: Pawalang-sala mo ako, O Panginoon ,
: sapagkat ako'y lumakad sa aking katapatan,
: at ako'y nagtiwala sa Panginoon nang walang pag-aalinlangan.
2: Siyasatin mo ako, O Panginoon , at ako'y subukin,
: ang aking puso at isipan ay iyong suriin.
3: Sapagkat ang iyong tapat na pag-ibig ay nasa harapan ng aking mga mata,
: at ako'y lumalakad na may katapatan sa iyo.
4: Hindi ako umuupong kasama ng mga sinungaling na tao;
: ni sa mga mapagkunwari ay nakikisama ako.
5: Kinapopootan ko ang pangkat ng mga gumagawa ng kasamaan,
: at hindi ako uupong kasama ng tampalasan.
6: Hinuhugasan ko ang aking mga kamay sa kawalang-sala;
: at magtutungo ako, O Panginoon , sa iyong dambana,
7: na umaawit nang malakas ng awit ng pasasalamat,
: at ang iyong kahanga-hangang mga gawa ay ibinabalitang lahat.
8: O Panginoon , mahal ko ang bahay na iyong tinatahanan
: at ang dakong tinatahanan ng iyong kaluwalhatian.
9: Huwag mong kunin ang aking kaluluwa kasama ng mga makasalanan,
: ni ang aking buhay na kasama ng mga taong sa dugo ay uhaw,
10: mga taong masasamang gawa ang nasa kanilang mga kamay,
: na ang kanilang kanang kamay ay pun ng mga lagay.
11: Ngunit sa ganang akin ay lalakad ako sa aking katapatan;
: tubusin mo ako, at kahabagan.
12: Sa isang patag na lupa ang paa ko'y nakatuntong,
: sa malaking kapulungan ay pupurihin ko ang Panginoon .