1: Kung hindi ang Panginoon ang naging nasa ating panig,
: sabihin ngayon ng Israel
2: kung hindi ang Panginoon ang naging nasa panig natin,
: nang ang mga tao ay magsibangon laban sa atin,
3: nilamon na sana nila tayong buhy,
: nang ang kanilang galit ay mag-alab laban sa atin;
4: tinabunan na sana tayo ng baha,
: dinaanan na sana ng agos ang ating kaluluwa;
5: dinaanan na sana ng nagngangalit na mga tubig
: ang ating kaluluwa.
6: Purihin ang Panginoon ,
: na hindi tayo ibinigay
: bilang biktima sa kanilang mga ngipin!
7: Parang ibon sa bitag ng mga manghuhuli
: na ang ating kaluluwa ay nakatakas,
: ang bitag ay nasira,
: at tayo ay nakatakas!
8: Ang saklolo natin ay nasa pangalan ng Panginoon ,
: na siyang lumikha ng langit at lupa.