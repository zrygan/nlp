1: Sinabi ng Panginoon sa aking panginoon
: Umupo ka sa aking kanan,
: hanggang sa aking gawing tuntungan ng iyong paa ang iyong mga kaaway.
2: Iuunat ng Panginoon ang setro ng iyong kalakasan mula sa Zion.
: Mamuno ka sa gitna ng mga kaaway mo!
3: Kusang-loob na ihahandog ng iyong bayan
: sa araw ng iyong kapangyarihan
: sa kagandahan ng kabanalan.
: Mula sa bukang-liwayway ng umaga,
: ang iyong kabataan ay darating sa iyo na hamog ang kagaya.
4: Sumumpa ang Panginoon , at hindi magbabago ang kanyang isipan,
: Ikaw ay pari magpakailanman ayon sa pagkapari ni Melquizedek.
5: Ang Panginoon ay nasa iyong kanang kamay;
: dudurugin niya ang mga hari sa araw ng kanyang poot.
6: Siya'y maglalapat ng hatol sa mga bansa,
: kanyang pupunuin sila ng mga bangkay;
: wawasakin niya ang mga pinuno sa kalaparan ng lupa.
7: Siya'y iinom sa batis sa tabi ng daan;
: kaya't ang kanyang ulo ay kanyang itataas.