1: Purihin ang Panginoon !
: Purihin mo ang Panginoon , O kaluluwa ko!
2: Pupurihin ko ang Panginoon habang ako'y nabubuhay,
: ako'y aawit ng mga papuri sa aking Diyos, habang ako'y may buhay.
3: Huwag kayong magtiwala sa mga pinuno,
: o sa anak man ng tao na walang kaligtasan.
4: Ang kanyang espiritu ay humiwalay, siya'y bumabalik sa kanyang lupa;
: sa araw ding iyon ay naglalaho ang kanyang mga panukala.
5: Maligaya siya na ang saklolo ay ang Diyos ni Jacob,
: na ang pag-asa ay nasa Panginoon niyang Diyos,
6: na gumawa ng langit at lupa,
: ng dagat, at ng lahat ng naroroon;
: na nag-iingat ng katotohanan magpakailanman;
7: na naglalapat ng katarungan sa naaapi;
: na nagbibigay ng pagkain sa nagugutom.
: Pinalalaya ng Panginoon ang mga bilanggo;
8: binubuksan ng Panginoon ang mga mata ng bulag.
: Ibinabangon ng Panginoon ang mga nabubuwal.
: Iniibig ng Panginoon ang matuwid.
9: Iniingatan ng Panginoon ang mga banyaga;
: kanyang inaalalayan ang babaing balo at ang ulila,
: ngunit ang lakad ng masama ay inililihis niya.
10: Magpakailanman ang Panginoon ay maghahari,
: ang iyong Diyos, O Zion, sa lahat ng salinlahi.
: Purihin ang Panginoon !