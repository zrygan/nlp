1: Ang pahayag tungkol sa Moab.
: Sapagkat sa loob ng isang gabi ang Ar ng Moab ay nagiba,
: ang Moab ay wala na;
: sapagkat sa loob ng isang gabi ay nagiba ang Kir ng Moab,
: ang Moab ay wala na.
2: Ang anak na babae ng Dibon ay umahon
: sa matataas na dako upang umiyak;
: tinatangisan ng Moab ang Nebo at Medeba.
: Ang lahat ng ulo ay kalbo,
: bawat balbas ay ahit.
3: Sa kanilang mga lansangan ay nagbibigkis sila ng damit-sako,
: sa mga bubungan at sa mga liwasan,
: tumatangis ang bawat isa at natutunaw sa pag-iyak.
4: Ang Hesbon at ang Eleale ay sumisigaw,
: ang kanilang tinig ay naririnig hanggang sa Jahaz.
: Kaya't ang mga lalaking may sandata sa Moab ay sumigaw nang malakas;
: ang kanyang kaluluwa ay nanginginig.
5: Ang aking puso ay dumadaing para sa Moab;
: ang kanyang mga tao ay nagsisitakas sa Zoar,
: sa Eglat-shelishiya.
: Sapagkat sa ahunan sa Luhith
: ay umaahon silang nag-iiyakan;
: sa daan patungong Horonaim
: ay humahagulhol sila sa kapahamakan.
6: Ang mga tubig ng Nimrim
: ay natuyo,
: ang damo ay natuyo, ang sariwang damo ay nalalanta,
: walang sariwang bagay.
7: Kaya't ang kasaganaan na kanilang tinamo,
: at ang kanilang tinipon
: ay kanilang dinala
: sa Sapa ng Sauce.
8: Sapagkat ang daing ay nakarating
: sa paligid ng lupain ng Moab;
: ang pagtangis ay nakakarating hanggang sa Eglaim,
: ang pagtangis ay nakakarating hanggang sa Beer-elim.
9: Sapagkat ang mga tubig ng Dimon ay pun ng dugo,
: gayunma'y magpapadala pa ako sa Dimon ng higit pa,
: isang leon para sa nakatakas sa Moab,
: para sa nalabi sa lupain.