1: Sumigaw kayo na may kagalakan sa Panginoon , lahat na mga lupain!
2: Maglingkod kayo sa Panginoon na may kagalakan;
: magsilapit kayo sa kanyang harapan na may awitan.
3: Kilalanin ninyo na ang Panginoon ay Diyos!
: Siya ang lumalang sa atin, at tayo'y kanya;
: tayo'y kanyang bayan, at mga tupa ng kanyang pastulan.
4: Magsipasok kayo sa kanyang mga pintuan na may pagpapasalamat,
: at sa kanyang mga bulwagan na may pagpupuri!
: Magpasalamat kayo sa kanya, at purihin ninyo ang pangalan niya!
5: Sapagkat ang Panginoon ay mabuti;
: ang kanyang tapat na pag-ibig ay magpakailanman;
: at ang kanyang katapatan ay sa lahat ng salinlahi.