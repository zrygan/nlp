1: Pakinggan ninyo ngayon ang sinasabi ng Panginoon
: Bumangon ka, ipaglaban mo ang iyong usapin sa harapan ng mga bundok,
: at hayaang marinig ng mga burol ang iyong tinig.
2: Pakinggan ninyo, kayong mga bundok, ang usapin ng Panginoon ,
: at kayong matitibay na pundasyon ng lupa;
: sapagkat ang Panginoon ay may usapin laban sa kanyang bayan,
: at siya'y makikipagtalo sa Israel.
3: O bayan ko, anong ginawa ko sa iyo?
: Sa ano kita pinagod? Sagutin mo ako!
4: Sapagkat ikaw ay aking iniahon mula sa lupain ng Ehipto,
: at tinubos kita mula sa bahay ng pagkaalipin;
: at aking sinugo sa unahan mo sina Moises, Aaron, at Miriam.
5: O bayan ko, alalahanin mo kung ano ang isinasagawa ni Balak na hari ng Moab,
: at kung ano ang isinagot sa kanya ni Balaam na anak ni Beor;
: at kung ano ang nangyari mula sa Shittim hanggang sa Gilgal,
: upang iyong malaman ang mga matuwid na gawa ng Panginoon .
6: Ano ang aking ilalapit sa harapan ng Panginoon ,
: at iyuyukod sa harap ng Diyos sa kaitaasan?
: Lalapit ba ako sa harapan niya na may mga handog na sinusunog,
: na may guyang isang taon ang gulang?
7: Nalulugod ba ang Panginoon sa mga libu-libong tupa,
: o sa mga sampung libong ilog ng langis?
: Ibibigay ko ba ang aking panganay dahil sa aking pagsuway,
: ang bunga ng aking katawan dahil sa kasalanan ng aking kaluluwa?
8: Ipinakita niya sa iyo, O tao, kung ano ang mabuti.
: At ano ang itinatakda ng Panginoon sa iyo,
: kundi ang gumawa na may katarungan, at umibig sa kaawaan,
: at lumakad na may kapakumbabaan na kasama ng iyong Diyos?
9: Ang tinig ng Panginoon ay sumisigaw sa lunsod
: isang mainam na karunungan ang matakot sa iyong pangalan
: Pakinggan ninyo, O lipi at ang pagtitipon ng bayan!
10: Mayroon pa kayang mga kayamanan ng kasamaan sa bahay ng masama,
: at ng kulang na panukat na kasuklamsuklam?
11: Pawawalang-sala ko ba ang taong may masamang timbangan
: at may isang supot ng mapandayang panimbang?
12: Sapagkat ang mayayamang tao ng lunsod ay pun ng karahasan;
: ang kanyang mga mamamayan ay nagsasalita ng mga kabulaanan,
: at ang kanilang dila ay mandaraya sa kanilang bibig.
13: Kaya't pinasimulan kitang saktan,
: ginawa kitang wasak dahil sa iyong mga kasalanan.
14: Ikaw ay kakain, ngunit hindi ka mabubusog;
: at iyong karumihan ay mapapasa gitna mo;
: ikaw ay magtatabi, ngunit hindi makakapag-ipon;
: at ang iyong inipon ay aking ibibigay sa tabak.
15: Ikaw ay maghahasik, ngunit hindi ka mag-aani
: ikaw ay magpipisa ng mga olibo, ngunit hindi ka magpapahid ng langis sa iyong sarili;
: ikaw ay magpipisa ng ubas, ngunit hindi ka iinom ng alak.
16: Sapagkat iningatan ang mga tuntunin ni Omri,
: at ang lahat ng mga gawa ng sambahayan ni Ahab,
: at kayo'y nagsisilakad sa kanilang mga payo;
: upang gawin kitang wasak, at ang iyong mamamaya'y hahamakin,
: at inyong papasanin ang pagkutya ng aking bayan.