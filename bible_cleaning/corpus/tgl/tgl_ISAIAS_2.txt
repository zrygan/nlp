1: Ang salita na nakita ni Isaias na anak ni Amoz tungkol sa Juda at Jerusalem.
2: At mangyayari sa mga huling araw,
: na ang bundok ng bahay ng Panginoon
: ay matatatag bilang pinakamataas sa mga bundok,
: at itataas sa ibabaw ng mga burol;
: at lahat ng bansa ay pupunta roon.
3: Maraming tao ang darating at magsasabi
: Halina kayo, at tayo'y umahon sa bundok ng Panginoon ,
: sa bahay ng Diyos ni Jacob;
: upang turuan niya tayo ng kanyang mga daan,
: at tayo'y lumakad sa kanyang mga landas.
: Sapagkat mula sa Zion ay lalabas ang tagubilin,
: at ang salita ng Panginoon mula sa Jerusalem.
4: Kanyang hahatulan ang mga bansa,
: at magpapasiya para sa maraming tao;
: at kanilang pupukpukin ang kanilang mga tabak upang maging mga sudsod,
: at ang kanilang mga sibat ay maging mga karit;
: ang bansa ay hindi magtataas ng tabak laban sa bansa,
: o matututo pa ng pakikipagdigma.
5: O sambahayan ni Jacob,
: halikayo at tayo'y lumakad
: sa liwanag ng Panginoon .
6: Sapagkat tinanggihan mo ang iyong bayan,
: ang kay Jacob na sambahayan,
: sapagkat sila'y pun ng mga manghuhula mula sa silangan,
: at mga mangkukulam na gaya ng mga Filisteo,
: at sila'y nakikipagkamay sa mga anak ng mga dayuhan.
7: Ang kanilang lupain naman ay pun ng pilak at ginto,
: at walang katapusan ang kanilang mga kayamanan;
: ang kanila namang lupain ay pun ng mga kabayo,
: at ang kanilang mga karwahe ay wala ring katapusan.
8: Ang kanilang lupain ay pun ng mga diyus-diyosan;
: kanilang sinasamba ang gawa ng kanilang mga kamay,
: na ginawa ng kanilang sariling mga daliri.
9: Kaya't ang tao ay hinahamak
: at ang mga tao ay ibinababa
: huwag mo silang patawarin!
10: Pumasok ka sa malaking bato,
: at magkubli ka sa alabok,
: mula sa pagkatakot sa Panginoon
: at sa karangalan ng kanyang kamahalan.
11: Ang mga tinging mapagmataas ng tao ay ibababa,
: at ang kapalaluan ng mga tao ay pangungumbabain,
: at ang Panginoon lamang ang itataas
: sa araw na iyon.
12: Sapagkat may araw ang Panginoon ng mga hukbo
: laban sa lahat ng palalo at mapagmataas,
: laban sa lahat ng itinaas at ito'y ibababa;
13: laban sa lahat ng sedro ng Lebanon,
: na matayog at mataas;
: at laban sa lahat ng ensina ng Basan;
14: laban sa lahat ng matataas na bundok,
: at laban sa lahat ng mga burol na matayog,
15: laban sa bawat matayog na tore,
: at laban sa bawat matibay na pader,
16: laban sa lahat ng mga sasakyang-dagat ng Tarsis,
: at laban sa lahat ng magagandang barko.
17: At ang kahambugan ng tao ay hahamakin,
: at ang pagmamataas ng mga tao ay ibababa;
: at ang Panginoon lamang ang itataas sa araw na iyon.
18: Ang mga diyus-diyosan ay mapapawing lubos.
19: Ang mga tao ay papasok sa mga yungib ng malalaking bato,
: at sa mga butas ng lupa,
: sa harapan ng pagkatakot sa Panginoon ,
: at sa karangalan ng kanyang kamahalan,
: kapag siya'y bumangon upang yanigin ang lupa.
20: Sa araw na iyon ay ihahagis ng mga tao
: ang kanilang mga diyus-diyosang pilak, at ang kanilang mga diyus-diyosang ginto,
: na kanilang ginawa upang sambahin,
: sa mga daga at mga paniki;
21: upang pumasok sa mga siwang ng malalaking bato,
: at sa mga bitak ng mga bangin,
: sa harapan ng pagkatakot sa Panginoon ,
: at sa karangalan ng kanyang kamahalan,
: kapag siya'y bumangon upang yanigin ang lupa.
22: Layuan ninyo ang tao,
: na ang hinga ay nasa kanyang ilong,
: sapagkat ano siya para pahalagahan?