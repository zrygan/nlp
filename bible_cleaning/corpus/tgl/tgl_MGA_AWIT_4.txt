1: Sagutin mo ako kapag tumatawag ako,
: O Diyos na tagapagtanggol ko!
: Binigyan mo ako ng silid nang ako'y nasa kagipitan.
: Maawa ka sa akin, at dalangin ko'y iyong pakinggan.
2: O tao, hanggang kailan magdaranas ng kahihiyan ang aking karangalan?
: Gaano katagal mo iibigin ang mga salitang walang kabuluhan, at hahanapin ang kabulaanan? Selah
3: Ngunit alamin ninyo na ibinukod ng Panginoon para sa kanyang sarili ang banal;
: ang Panginoon ay nakikinig kapag sa kanya ako'y nagdarasal.
4: Magalit ka, subalit huwag kang magkakasala;
: magbulay-bulay ka ng iyong puso sa iyong higaan, at tumahimik ka. Selah
5: Maghandog kayo ng matuwid na mga alay,
: at ang inyong pagtitiwala sa Panginoon ilagay.
6: Marami ang nagsasabi, Sana'y makakita kami ng ilang kabutihan!
: O Panginoon , ang liwanag ng iyong mukha sa amin ay isilay!
7: Ikaw ay naglagay ng kagalakan sa aking puso,
: kaysa nang ang kanilang butil at alak ay sagana.
8: Payapa akong hihiga at gayundin ay matutulog;
: sapagkat ikaw lamang, O Panginoon , ang gumagawa upang mamuhay ako sa katiwasayan.