1: Sinasabi ng hangal sa kanyang puso, Walang Diyos.
: Sila'y masasama, sila'y gumagawa ng kasuklamsuklam na mga gawa;
: walang gumagawa ng mabuti.
2: Ang Panginoon ay nakadungaw mula sa langit sa mga anak ng mga tao,
: upang tingnan kung may sinumang kumikilos na may talino,
: na hinahanap ang Diyos.
3: Silang lahat ay naligaw, sila ay pare-parehong naging masasama;
: walang sinumang gumagawa ng mabuti,
: wala kahit isa.
4: Hindi ba alam ng lahat ng gumagawa ng kasamaan,
: na siyang kumakain sa aking bayan gaya ng kanilang pagkain ng tinapay,
: at hindi tumatawag sa Panginoon ?
5: Sa malaking pagkasindak sila'y malalagay,
: sapagkat ang Diyos ay kasama ng salinlahi ng mga banal.
6: Ang panukala ng dukha sa kahihiyan ay ilalagay mo,
: ngunit ang Panginoon ang kanyang saklolo.
7: Ang pagliligtas para sa Israel ay manggaling nawa mula sa Zion!
: Kapag ang kayamanan ng kanyang bayan ay ibinalik ng Panginoon ,
: magagalak si Jacob, at matutuwa ang Israel.