1: Kahabag-habag ang mga pastol na pumapatay at nagpapangalat sa mga tupa ng aking pastulan! sabi ng Panginoon .
2: Kaya't ganito ang sabi ng Panginoon , ng Diyos ng Israel, tungkol sa mga pastol na nangangalaga sa aking bayan: Inyong pinangalat ang aking kawan, at itinaboy ninyo sila, at hindi ninyo sila dinalaw. Dadalawin ko kayo dahil sa inyong masasamang gawa, sabi ng Panginoon .
3: Pagkatapos ay titipunin ko mismo ang nalabi sa aking kawan mula sa lahat ng lupain na aking pinagtabuyan sa kanila. Ibabalik ko sila sa kanilang mga kulungan at sila'y magiging mabunga at darami.
4: Ako'y maglalagay ng mga pastol na mag-aalaga sa kanila at hindi na sila matatakot, o manlulupaypay pa, o mawawala man ang sinuman sa kanila, sabi ng Panginoon .
5: Narito ang mga araw ay dumarating, sabi ng Panginoon , na ako'y magbabangon para kay David ng isang matuwid na Sanga. At siya'y mamumuno bilang hari at gagawang may katalinuhan, at maggagawad ng katarungan at katuwiran sa lupain.
6: Sa kanyang mga araw ay maliligtas ang Juda at ang Israel ay tiwasay na maninirahan. At ito ang pangalan na itatawag sa kanya: Ang Panginoon ang ating katuwiran.
7: Kaya't narito, ang mga araw ay dumarating, sabi ng Panginoon , na hindi na sasabihin ng mga tao, Habang buhy ang Panginoon na nag-ahon sa mga anak ni Israel mula sa lupain ng Ehipto;
8: kundi, Habang buhy ang Panginoon na nag-ahon at nanguna sa mga anak ng sambahayan ng Israel mula sa hilagang lupain, at mula sa lahat ng lupain na aking pinagtabuyan sa kanila. At sila'y maninirahan sa kanilang sariling lupa.
9: Tungkol sa mga propeta
: Ang puso ko ay wasak sa aking kalooban,
: lahat ng aking mga buto ay nanginginig;
: ako'y gaya ng taong lasing,
: gaya ng taong dinaig ng alak,
: dahil sa Panginoon ,
: at dahil sa kanyang mga banal na salita.
10: Sapagkat ang lupain ay pun ng mga mangangalunya;
: dahil sa sumpa ay tumatangis ang lupain;
: at ang mga pastulan sa ilang ay natuyo.
: At ang kanilang lakad ay masama,
: at ang kanilang lakas ay hindi tama.
11: Sapagkat parehong marumi ang propeta at ang pari;
: maging sa aking bahay ay natagpuan ko ang kanilang kasamaan, sabi ng Panginoon .
12: Kaya't ang kanilang daan ay magiging
: parang madudulas na landas sa kanila,
: sila'y itataboy sa kadiliman at mabubuwal doon;
: sapagkat ako'y magdadala ng kasamaan sa kanila,
: sa taon ng pagpaparusa sa kanila, sabi ng Panginoon .
13: At sa mga propeta ng Samaria
: ay nakakita ako ng kasuklamsuklam na bagay;
: sila'y nagsalita ng propesiya sa pamamagitan ni Baal,
: at iniligaw ang aking bayang Israel.
14: Ngunit sa mga propeta ng Jerusalem naman
: ay nakakita ako ng kakilakilabot na bagay
: sila'y nangangalunya at lumalakad sa mga kasinungalingan;
: pinalalakas nila ang mga kamay ng mga manggagawa ng kasamaan.
: anupa't walang humihiwalay sa kanyang kasamaan
: Silang lahat sa akin ay naging tulad ng Sodoma,
: at ang mga naninirahan doon, sa akin ay tulad ng Gomorra.
15: Kaya't ganito ang sabi ng Panginoon ng mga hukbo tungkol sa mga propeta
: Narito, pakakainin ko sila ng halamang mapait,
: at binibigyan ko sila ng tubig na may lason upang inumin;
: sapagkat mula sa mga propeta ng Jerusalem
: ay lumaganap ang karumihan sa buong lupain.
16: Ganito ang sabi ng Panginoon ng mga hukbo: Huwag ninyong pakinggan ang mga salita ng mga propeta na nagpapahayag sa inyo na kayo'y pinupuno ng mga walang kabuluhang pag-asa. Sila'y nagsasalita ng pangitain mula sa kanilang sariling isipan, at hindi mula sa bibig ng Panginoon .
17: Patuloy nilang sinasabi sa mga humahamak sa akin, sinabi ng Panginoon , Magkakaroon kayo ng kapayapaan; at sa bawat isa na may katigasang sumusunod sa kanyang sariling puso ay sinasabi nila, Walang kasamaang darating sa inyo.
18: Sapagkat sino ang tumayo sa sanggunian ng Panginoon ,
: upang malaman at pakinggan ang kanyang salita,
: o sinong pumansin sa kanyang salita at nakinig?
19: Narito, ang bagyo ng Panginoon
: sa poot ay lumabas,
: isang paikut-ikot na unos;
: ito'y sasabog sa ulo ng masama.
20: Ang galit ng Panginoon ay hindi babalik,
: hanggang sa kanyang maigawad at maisagawa
: ang mga layunin ng kanyang pag-iisip.
: Sa mga huling araw ay mauunawaan ninyo ito nang maliwanag.
21: Hindi ko sinugo ang mga propeta,
: gayunma'y nagsitakbo sila;
: ako'y hindi nagsalita sa kanila,
: gayunma'y nagpahayag sila ng propesiya.
22: Ngunit kung sila'y tumayo sa aking sanggunian,
: kanila sanang naipahayag ang aking mga salita sa aking bayan,
: at kanila sanang naihiwalay sila sa kanilang masamang lakad,
: at sa kasamaan ng kanilang mga gawa.
23: Ako ba'y Diyos lamang sa malapit at hindi sa malayo? sabi ng Panginoon .
24: Makapagtatago ba ang isang tao sa mga lihim na dako upang hindi ko siya makita? sabi ng Panginoon . Hindi ba pinupuno ko ang langit at ang lupa? sabi ng Panginoon .
25: Narinig ko kung ano ang sinabi ng mga propeta na nagpahayag ng mga kasinungalingan sa aking pangalan, na nagsasabi, Ako'y nanaginip, ako'y nanaginip!
26: Hanggang kailan magkakaroon ng kasinungalingan sa puso ng mga propeta na nagpapahayag ng mga kasinungalingan at ng daya ng kanilang sariling puso,
27: na nag-aakalang ipalilimot sa aking bayan ang aking pangalan sa pamamagitan ng kanilang mga panaginip na sinasabi nila sa isa't isa, gaya ng kanilang mga ninuno na lumimot sa aking pangalan dahil kay Baal?
28: Hayaang ang propeta na may panaginip ay isalaysay ang panaginip; ngunit siya na may taglay ng aking salita ay bigkasin niya ang aking salita na may katapatan. Anong pagkakahawig mayroon ang dayami sa trigo? sabi ng Panginoon .
29: Hindi ba ang aking salita ay parang apoy at parang maso na dumudurog ng bato? sabi ng Panginoon .
30: Kaya't ako'y laban sa mga propeta na ninanakaw ang aking mga salita sa kanyang kapwa, sabi ng Panginoon .
31: Ako'y laban sa mga propeta, sabi ng Panginoon , na ginagamit ang kanilang mga dila at nagsasabi, Sinasabi ng Panginoon .'
32: Ako'y laban sa kanila na ang propesiya ay mga sinungaling na panaginip na nagsasalaysay ng mga iyon, at inililigaw ang aking bayan sa pamamagitan ng kanilang mga kasinungalingan at kawalang-ingat, gayong hindi ko sila sinugo, o inatasan man sila. Kaya't wala silang anumang pakinabang na dulot sa bayang ito, sabi ng Panginoon .
33: Kapag isa sa sambayanang ito, o isang propeta, o isang pari ang magtanong sa iyo, Ano ang pasanin ng Panginoon ? sasabihin mo sa kanila, Kayo ang pasanin, at itatakuwil ko kayo, sabi ng Panginoon .
34: At tungkol sa propeta, pari, o isa sa taong-bayan, na magsasabi, Ang pasanin ng Panginoon , ay parurusahan ko ang lalaking iyon at ang kanyang sambahayan.
35: Ganito ang sasabihin ng bawat isa sa inyo sa kanyang kapwa, at ng bawat isa sa kanyang kapatid, Ano ang isinagot ng Panginoon ? o kaya, Ano ang sinabi ng Panginoon ?
36: Ngunit ang pasanin ng Panginoon ay huwag na ninyong babanggitin pa, sapagkat ang pasanin ay ang salita ng bawat tao, at inyong minamali ang mga salita ng Diyos na buhy, ng Panginoon ng mga hukbo, na ating Diyos.
37: Ganito ang iyong sasabihin sa propeta, Ano ang isinagot sa iyo ng Panginoon ? at, Ano ang sinabi ng Panginoon ?
38: Ngunit kung inyong sabihin, Ang pasanin ng Panginoon ; ganito nga ang sabi ng Panginoon , Sapagkat inyong sinabi ang mga salitang ito, Ang pasanin ng Panginoon , gayong ako'y nagsugo sa inyo, na sinabi ko, Huwag ninyong sasabihin, Ang pasanin ng Panginoon ,
39: kaya't tiyak na bubuhatin ko kayo at itatapon mula sa aking harapan, kayo at ang lunsod na ibinigay ko sa inyo at sa inyong mga ninuno.
40: At dadalhan ko kayo ng walang hanggang pagkutya, at walang katapusang kahihiyan na hindi malilimutan.