1: Mapalad siya na nagbibigay-pansin sa dukha!
: Ililigtas siya ng Panginoon sa araw na masama.
2: Iniingatan siya ng Panginoon at pinananatiling buhy
: siya'y tatawaging pinagpala sa lupain;
: hindi mo siya ibinigay sa kagustuhan ng kanyang mga kaaway.
3: Aalalayan siya ng Panginoon sa kanyang higaan ng karamdaman,
: sa kanyang pagkakasakit ay iyong inaayos ang buo niyang higaan.
4: Tungkol sa akin, aking sinabi, O Panginoon , sa akin ay maawa ka,
: pagalingin mo ako, sapagkat laban sa iyo, ako'y nagkasala!
5: Ang mga kaaway ko ay nagsalita ng kasamaan laban sa akin,
: Kailan siya mamamatay, at ang kanyang pangalan ay mapapawi rin?
6: At nang siya'y pumarito upang tingnan ako, siya'y nagsasalita ng mga salitang walang laman,
: habang ang kanyang puso ay nagtitipon ng kasamaan,
: kapag siya'y lumabas, ipinamamalita niya ito.
7: Lahat ng napopoot sa akin ay nagbubulung-bulungan laban sa akin;
: kanilang iniisip ang pinakamasama para sa akin.
8: Kanilang sinasabi, Isang masamang bagay ang ibinuhos sa kanya,
: hindi na siya muling babangon sa kanyang pagkahiga.
9: Maging ang matalik kong kaibigan na aking pinagtitiwalaan,
: na kumain ng aking tinapay, ay nagtaas ng kanyang sakong sapagkat sa akin ay laban.
10: Ngunit ikaw, O Panginoon ko, maawa ka sa akin,
: at ibangon mo ako, upang sa kanila'y makaganti ako!
11: Sa pamamagitan nito ay nalalaman ko na nalulugod ka sa akin,
: dahil sa ang aking kaaway ay hindi sisigaw sa pagtatagumpay laban sa akin.
12: At tungkol sa akin, inaalalayan mo ako sa aking katapatan,
: at inilalagay mo ako sa iyong harapan magpakailanman.
13: Purihin ang Panginoon , ang Diyos ng Israel,
: mula sa walang pasimula at hanggang sa walang hanggan.
: Amen at Amen.