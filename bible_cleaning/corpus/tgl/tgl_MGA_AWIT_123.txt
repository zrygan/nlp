1: Sa iyo'y aking itinitingin ang mga mata ko,
: O ikaw na sa kalangitan ay nakaupo sa trono!
2: Gaya ng mga mata ng mga alipin
: na nakatingin sa kamay ng kanilang panginoon,
: gaya ng mga mata ng alilang babae
: na nakatingin sa kamay ng kanyang panginoong babae,
: gayon tumitingin ang aming mga mata sa Panginoon naming Diyos,
: hanggang sa siya'y maawa sa amin.
3: Maawa ka sa amin, O Panginoon , maawa ka sa amin,
: sapagkat labis-labis na ang paghamak sa amin.
4: Ang aming kaluluwa'y lubos na napupuno
: ng paglibak ng mga nasa kaginhawahan,
: ng paghamak ng palalo.