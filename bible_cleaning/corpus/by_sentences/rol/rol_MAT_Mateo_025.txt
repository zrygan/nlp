verse	content
001	Nagpadayon si Hesus sa iya paghambay, Ang paghahar ng Dios hay puydi ikumpara sa ini nga parabola.
001	May napuy ka dalaga nga nagdaya ng inda mga iwagan para magsugat sa isa ka lyaki nga kyasayon.
002	Ang lima sa inda hay kaburoy kag ang lima hay kamayad.
003	Ang lima nga buroy, nagdaya ng inda iwagan, ugaling way sinda nagdaya ning reserba nga lana.
004	Ang mga dalaga nga mayad, nagdaya da ng inda mga iwagan kag igwa pa gid sinda ning reserba nga lana.
005	Kag tungod naatraso ang kyasayon nga lyaki pinilaw sinda ngan nakakatuyog.
006	Nang tungang gab-i na may nagsinggit, Yari na ang kyasayon!
006	Luwas na kamo kag sugata nindo!
007	Nagbat ang napuy ka dalaga kag gingpreparar ninda ang inda mga iwagan.
008	Pagkatapos ang mga dalaga nga buroy naghambay sa mga mayad, Taw-i abi kami ng indo lana kay nagaandap-andap na ang amon iwagan.
009	Pero nagsabat sinda, Ind puydi, kay kung taw-an namon kamo pareho kita nga kukuyangon.
009	Kadto na lang kamo sa mga tindahan kag magbakay ng para sa indo.
010	Ngan nagpanaw sinda para magbakay kag imaw da adto ang oras nga nag-abot ang kyasayon.
010	Ang lima nga nakapreparar hay nakaibahan sa iya sa punsyon.
010	Pagsuyod ninda didto, gingsarhan na ang pwertahan.
011	Way madugay, nag-abot naman ang lima ka dalaga nga nagbakay ning lana kag nagpanawag, Ginoo, Ginoo, pasuyura kami!
012	Pero nagsabat siya, Sa matuod lang ginahambay ko sa indo, way ko kamo nakikilaya.
013	Pagkatapos naghambay si Hesus, Ngan magbantay gid kamo kay way kamo makakasayod kung ano nga adlaw o oras ako maabot.
014	Naghambay pa gid si Hesus, Ang paghahar ng Dios puydi ikumpara sa isa ka tawo nga mabyahe sa iban nga lugar.
014	Bago siya naghalin, gingtawag niya ang iya mga ulipon kag gingbilin sa inda ang iya kwarta para inegosyo ninda.
015	Ang kada isa sa inda hay gingtaw-an kumpormi sa inda abilidad.
015	Ang isa hay gingtaw-an niya ning 5,000.
015	Ang isa hay 2,000.
015	Kag ang isa pa gid hay gingtaw-an niya ning 1,000.
015	Pagkatapos nagpanaw na siya.
016	Ang ulipon nga nakabaton ning 5,000 nagnegosyo nga daan kag nakaganansya siya ning 5,000.
017	Imaw da ang ginghuman ng nakabaton ning 2,000 kag nakaganansya da siya ning 2,000.
018	Pero ang nakabaton ning 1,000 hay nagluwas kag nagkutkot sa dut kag ginglubong ang kwarta nga gingbilin ng iya amo.
019	Pagkaligad ng mahab nga tyempo, nagbalik ang inda amo kag gingtawag niya ang iya mga ulipon para pangutan-on kung pila na ang inda naganansya.
020	Ang ulipon nga nakabaton ning 5,000 hay nagpalapit kag gingtao niya sa iya amo ang 5,000 nga kapital kag ang 5,000 nga iya ganansya.
020	Naghambay siya, Nong, yari ang 5,000 nga gingbilin mo sa akon kag yari da ang ganansya ko nga 5,000.
021	Naghambay ang iya amo sa iya, Maayo ka nga ulipon!
021	Masaligan ka!
021	Tungod masaligan ka sa maisot nga kantidad, niyan itugyan ko sa imo ang mas dak pa gid nga kantidad.
021	Kari na masilibrar kita!
022	Ang ulipon nga nakabaton ning 2,000 hay nagpalapit da.
022	Naghambay siya, Nong, yari ang 2,000 nga gingbilin mo sa akon kag yari da ang ganansya ko nga 2,000.
023	Naghambay ang iya amo sa iya, Maayo ka nga ulipon!
023	Masaligan ka!
023	Tungod masaligan ka sa maisot nga kantidad, niyan itugyan ko sa imo ang mas dak pa gid nga kantidad.
023	Kari na masilibrar kita!
024	Nagpalapit da ang ulipon nga nakabaton ning 1,000.
024	Naghambay siya, Nong, sayod ko nga istrikto ka kag way ning kaluoy.
024	Ginaani mo ang patubas aber bukon ikaw ang nagtanom kag ginabuoy mo da ang ganansya ng pinangabudlayan ng iban.
025	Hinadlukan ako ngan ginglubong ko na lang sa dut ang imo kwarta.
025	Yari na ang gingbilin mo nga kwarta sa akon.
026	Pero naghambay ang iya amo, Malain ka kag matamad nga ulipon!
026	Sayod mo gal nga ginaani ko ang patubas aber bukon ako ang nagtanom kag ginabuoy ko da ang ganansya ng pinangabudlayan ng iban.
027	Bas way mo ginghuyog ang akon kwarta sa bangko para sa akon pagbalik, mabubuoy ko ang akon kwarta nga may tub?
028	Pagkatapos naghambay siya sa iban nga mga ulipon, Buy-a sa iya ang kwarta kag itao sa ulipon nga may 10,000.
029	Kay ang masaligan taw-an pa gid kag madam pa ang idudugang sa iya; pero ang ind masaligan, aber ang maisot nga yar sa iya hay buy-on pa.
030	Ang ulipon nga way ning puyos hay ipilak sa luwas kag didto sa kaduyom-duyom hay magadinanguyngoy siya kag magapinagot ang iya ngipon.
031	Pag-abot ko nga Ung ng Tawo nga may gahom bilang har, kaibahan ang tanan nga mga anghel, magapungk ako sa akon trono.
032	Ang tanan nga tawo sa kalibutan pagatipunon sa akon atubangan.
032	Pagkatapos lainon ko sinda pareho ng paglain ng pastor sa iya mga karnero kag mga kambing.
033	Ang mga matarong nga pareho sa mga karnero hay ibubutang ko sa akon tuo kag ang mga malain nga pareho sa mga kambing hay ibubutang ko sa akon waya.
034	Pagkatapos bilang Har, magahambay ako sa mga tawo sa akon tuo, Kari kamo nga gingpakamaayo ng akon Amay, batuna nindo ang indo panublion sa gingharian ng Dios nga gingpreparar niya para sa indo tun pa nang gingtuga ang kalibutan.
035	Kay nang ginggutom ako, gingpakaon nindo; nang ging-uhaw ako gingpainom nindo.
035	Nang naging istranghero ako, gingpadayon nindo;
036	nang way ako may gingbar, gingbaruan nindo.
036	Nang nagmasakit ako, ging-atamanan nindo; nang gingpriso ako, gingbisita nindo ako.
037	Pagkatapos magahambay ang mga matarong, Ginoo, kasan-o ka namon nakit nga ginggutom kag gingpakaon ka namon, o ging-uhaw kag gingpainom?
038	Kasan-o ka namon nakit nga naging istranghero kag gingpadayon, o way may gingbar kag gingbaruan?
039	Kag kasan-o ka namon nakit nga nagmasakit o gingpriso kag gingbisita ka namon?
040	Magasabat ang Har, Sa matuod lang ginahambay ko sa indo, kung ginghuman nindo ini sa isa sa kauturan ko, aber siya ang pinakapobre, ginghuman da nindo ini sa akon.
041	Pagkatapos magahambay naman ako sa mga tawo sa akon waya, Palay kamo sa akon!
041	Gingsump kamo para sa kalayo nga nagadabadaba nga way katapusan nga gingpreparar para sa diyablo kag sa iya mga anghel.
042	Kay ginggutom ako, pero way nindo ako gingpakaon, ging-uhaw ako, pero way nindo ako gingpainom.
043	Nang naging istranghero ako, way nindo ako gingpadayuna; nang way ako may gingbar, way nindo ako gingbarui; nang nagmasakit ako kag gingpriso, way nindo ako ging-atamani.
044	Pagkatapos magasabat sinda, Ginoo, kasan-o ka namon nakit nga ginggutom o ging-uhaw, naging istranghero o way may gingbar, nagmasakit o gingpriso nga way ka namon gingbuligi?
045	Kag magasabat ang Har, Sa matuod lang ginahambay ko sa indo, kung way nindo pagbuligi ang isa sa mga kauturan ko, aber siya ang pinakapobre, ako da ang way nindo gingbuligi.
046	Kag sinda hay pagapalayason kag pagaparusahan sa way katapusan.
046	Pero ang mga matarong hay taw-an ning kabuh nga way katapusan.
