Pagkatapos gingtawag ni Hesus ang iya dose nga disipulo kag gingtaw-an niya sinda ning otoridad para magpalayas ng malain nga mga espiritu.
Gingtaw-an da niya sinda ning gahom para magpang-ayo ng aber ano nga klasi ng sakit.
Imaw ini ang pangayan ng dose ka apostoles: si Simon nga ginatawag Pedro, si Andres nga iya manghod, si Santiago kag si Juan nga mga ung ni Zebedee, si Felipe, si Bartolome, si Tomas kag si Mateo nga miyugsukot ning buhis, si Santiago nga ung ni Alfeus, si Tadeus, si Simon nga dati hay nagrebelde sa gobyerno ng Roma kag si Judas Iscariote nga imaw ang nagtraidor kay Hesus.
Bago gingpapanaw ni Hesus ang dose nga apostoles, gingsug niya sinda, Ayaw kamo magkadto sa mga lugar ng mga bukon Judio o sa mga banwa ng mga taga-Samaria, kund magkadto kamo sa mga inapo ni Israel.
Pareho sinda sa karnero nga nagtayang.
Ibalit sa inda nga malapit na mag-abot ang paghahar ng Dios.
Ayuha ang mga may sakit, buhia liwat ang mga patay, ayuha ang mga tawo nga may sakit nga kitong kag palayasa ang mga demonyo.
Nakabaton kamo ning gahom nga way nindo gingbayari, ngan magtao da kamo ning bulig nga way ning bayad.
Ayaw kamo magbayon ning kwarta, o magdaya ning bag, o ilislan nga bar, o sandalyas, o sungkod, kay ang nagapangabudlay hay angay gid nga taw-an ng iya mga kahinangyanon.
Kung magsuyod kamo sa isa ka banwa o sa isa ka baryo, magpangit kamo ning tawo nga may kalipay nga nagabaton sa indo.
Kag didto kamo magdayon hasta maghalin kamo sa inda lugar.
Sa indo pagsuyod sa bayay nga magabaton sa indo, bendisyuni nindo ang mga nagaistar didto.
Kung ginabaton gid kamo ng pamilya, magakaigwa gid sinda ning katawhayan nga indo gingpangabay sa Dios.
Pero kung ind, ang indo gingpangabay nga katawhayan hay magabalik sa indo.
Kung may mga panimayay o banwa nga ind gid magbaton sa indo kag ind gid magpamat, bayai nindo sinda.
Paghalin nindo, pagpaga ang dapodapo sa indo siki.
Sa matuod lang ginahambay ko sa indo, ang inda parusa sa adlaw ng paghusga hay mas sobra kaysa sa parusa nga nabaton ng mga taga-Sodom kag mga taga-Gomora.
Tandai nindo ini!
Pareho kamo sa mga karnero nga akon ginasug sa mapintas nga mga hayop.
Ngan maging mayad kamo pareho ng mga sawa, o pareho ng mga salampati nga ignorante kung parti sa paghuman ng malain.
Mag-andam kamo sa mga tawo, kay dakpon ninda kamo kag itugyan sa mga husgado kag latiguhon ninda kamo sa inda mga sinagoga.
Day-on ninda kamo sa mga gobernador kag mga har tungod sa indo pagtuman sa akon kag didto magapamatuod kamo sa inda kag sa mga bukon Judio parti sa akon.
Kung itugyan na kamo para imbistigahan, ayaw kamo magkabayaka kung pauno kamo magsabat o ano ang indo ihambay.
Kay sa adto gid nga oras, ang Espiritu Santo imaw ang matudl sa indo kung ano ang indo isabat.
Kay bukon kamo ang magahambay kund ang Espiritu ng indo Amay.
Siya ang magahambay paagi sa indo.
Sa adto nga tyempo, may mga tawo nga ipapatay ang inda mga maguyng kag manghod.
May mga tatay nga ipapatay ang inda ung.
Kag may mga ung nga magabat sa inda mga ginikanan kag ipapatay sinda.
Mahahangit gid sa indo ang tanan nga tawo tungod sa indo pagtuman sa akon.
Pero ang nagatiis nga magtuman sa akon hasta sa katapusan imaw ang maluwas.
Kung hingabuton kamo sa isa ka banwa, maglikaw kamo kag magkadto sa iban nga banwa.
Kay sa matuod lang ginahambay ko sa indo, way pa nindo nakakadtui ang tanan nga banwa ng Israel, mabalik na ako nga Ung ng Tawo.
Way ning disipulo nga mas labaw kaysa sa iya maestro kag way ning ulipon nga mas mataas kaysa sa iya amo.
Ngan tam lang sa disipulo nga maging pareho sa iya maestro kag sa ulipon nga maging pareho sa iya amo.
Kung ako nga nagapamun sa indo ginatawag ninda nga Satanas mas malain pa gid ang inda itawag sa indo nga akon mga disipulo.
Ngan ayaw kamo mahadlok sa mga tawo.
Kay way ning may ginatag nga ind makikit kag way ning sikreto nga ind masasayuran.
Ang aber ano nga ginahambay ko sa indo sa kaduyom, ihambay nindo sa tanan.
Kag ang aber ano nga akon ginahutik sa indo, isinggit nindo sa lugar nga kadam ang makakabat.
Ayaw kamo mahadlok sa mga tawo nga makapatay ng indo lawas pero ind makapatay sa indo kalag.
Ang Dios lang ang dapat nindo kahadlukan, kay siya ang magaparusa ng indo lawas kag ng indo kalag sa impyerno.
D ba ginabaligy ang duha ka maya sa barato lang nga kantidad ?
Pero way ning aber isa sa inda nga nahuhuyog sa dut nga bukon pagbuot ng indo Amay.
Mas lal na kamo, kay aber pa ang indo buhok sa uyo hay sayod niya kung pila ka bilog.
Ngan ayaw kamo mahadlok, kay kamo hay mas importante kaysa sa madam nga pispis nga maya.
Ang aber sin-o nga nagakilaya sa akon sa atubangan ng mga tawo nga ako ang iya Ginoo, kilayahon ko da siya sa atubangan ng akon Amay sa langit.
Pero ang aber sin-o nga way nagakilaya sa akon sa atubangan ng mga tawo, ind ko da siya kilayahon sa atubangan ng akon Amay sa langit.
Ayaw kamo maghunahun nga nagkari ako sa kalibutan para magtao ning katawhayan sa mga tawo.
Nagkari ako diri para paawayon sinda.
Tungod sa akon, magakontra ang mga ung nga lyaki sa inda mga tatay, ang mga ung nga babayi sa inda mga nanay kag ang mga umagad nga babayi sa inda mga panugangan nga babayi.
Ang magiging kalaban nindo imaw mismo ang indo kaugalingon nga mga pamilya.
Pero ang aber sin-o nga mas nagahigugm sa iya tatay o nanay kaysa sa akon, ind angay nga maging disipulo ko.
Kag ang aber sin-o nga mas nagahigugm sa iya mga ung kaysa sa akon, ind angay nga maging disipulo ko.
Ang aber sin-o nga ind magpas-an ng iya krus kag magsunod sa akon, ind siya angay nga maging disipulo ko.
Ang nagapalabi ng iya kabuh hay maduduyaan ini; pero ang nagahalad ng iya kabuh tungod sa akon, makakabaton siya ning kabuh nga way katapusan.
Ang nagabaton sa indo hay nagabaton sa akon; kag ang nagabaton sa akon nagabaton da sa nagsug sa akon.
Ang aber sin-o nga nagabaton sa propeta tungod siya hay propeta, magabaton ning premyo halin sa Dios pareho ng pagabatunon ng propeta.
Kag ang aber sin-o nga nagabaton sa matarong nga tawo tungod siya hay matarong, magabaton ng premyo halin sa Dios pareho ng pagabatunon ng matarong.
Kag ang aber sin-o nga magatao ning aber isa lang ka baso nga tub sa isa sa akon pinakamabab nga disipulo tungod siya hay akon disipulo, in nga tawo magabaton gid ning premyo.
