Niyan, nabatian ng mga Pariseo nga mas madam na ang mga disipulo ni Hesus kaysa kay Juan kag madam na ang iya nababawtismuhan.
Sa matuod lang, bukon mismo si Hesus ang nagapangbawtismo kund ang iya mga disipulo.
Pagkasayod ni Hesus nga nabatian da ng mga Pariseo ang balit parti sa iya, naghalin siya sa probinsya ng Judea kag nagkadto sa Galilea.
Kahinangyan niya nga mag-agi sa probinsya ng Samaria.
Niyan nag-abot sinda sa isa ka syudad sa Samaria nga ginatawag, Sicar.
Malapit didto ang uma nga gingtao ni Jacob sa iya ung nga si Jose, kag didto nga lugar yadto ang balon ni Jacob.
Budlay na si Hesus sa pagpanaw, ngan nagpungk siya sa alihid ng balon.
Adto hay mga alas dose na.
Ang mga disipulo ni Hesus hay nagkadto sa banwa agud magbakay ning pagkaon.
Mintras nagapungk siya, may isa ka babayi nga taga-Samaria nga nag-abot para magsayok.
Naghambay si Hesus, Painom abi.
Nagsabat ang babayi, Ikaw hay Judio, babayi ako nga taga-Samaria, bas ginapangayuan mo ako tub?
Imaw ini ang ginghambay ng babayi kay way nagakaibahan ang mga Judio sa mga taga-Samaria.
Nagsabat si Hesus, Kung nakasayod ka lang sa regalo nga halin sa Dios kag kung sin-o ako nga nagahambay sa imo, Painom abi, ikaw pa ang mangay sa akon agud taw-an ta tub nga nagatao kabuh.
Naghambay naman ang babayi, Nong, madayom ang balon kag way ka ning pangsandok.
Pauno ka makabuoy tub nga nagatao kabuh?
Bas, sobra ka pa ba sa amon kalulo-lulohan nga si Jacob nga nagtao ini nga balon sa amon?
Nag-inom siya diri, ang iya mga ung kag imaw da ang iya mga alil nga hayop!
Nagsabat si Hesus, Ang aber sin-o nga nagainom sa ini nga tub hay mauuhaw liwat, pero ang aber sin-o nga mag-inom ng tub nga itao ko hay ind na gid mauuhaw hasta san-o.
Kay ang tub nga akon itao hay magiging kapareho ng tuburan sa suyod niya nga magaawas kag magatao sa iya ning kabuh nga way katapusan.
Ngan naghambay ang babayi, Nong, taw-i abi ako in nga tub agud ind na ako mauhaw o magbinalik-balik diri para magsayok.
Nagsabat si Hesus, Balik anay sa indo kag day-a diri ang imo asawa.
Naghambay ang babayi, Way ako asawa.
Naghambay naman si Hesus, Tam ang hambay mo nga, Way ako asawa, kay igwa ka na lima nga naging asawa kag niyan bukon mo asawa ang imo ginaiba.
Matuod gid ang ginghambay mo.
Tapos naghambay ang babayi, Nong, sa sir ko propeta ka.
Puydi mangutana sa imo?
Ang amon mga kalulo-lulohan hay nagsamba sa Dios sa ini nga bukid.
Pero kamo nga mga Judio nagahambay nga sa lugar ng Jerusalem kahinangyan sambahon ng mga tawo ang Dios.
Naghambay Si Hesus, Patihi ang akon hambay!
Magaabot ang oras nga sambahon nindo ang Dios nga Amay bukon sa ini nga bukid o sa Jerusalem.
Kamo nga mga taga-Samaria, way gid nindo makikilaya kung sin-o ang indo ginasamba.
Pero kami nga mga Judio, kilaya namon ang amon ginasamba kay ang manluluwas magahalin sa mga Judio.
Pero nag-abot na ang oras kag imaw na ngan ini, nga ang mga matuod nga nagasamba sa Dios nga Amay hay magasamba paagi sa bulig ng Espiritu Santo kag sun sa kamatuuran kung sin-o gid siya.
Kay imaw ini ang ginapangit ng Dios sa mga nagasamba sa iya.
Ang Dios hay espiritu, ngan ang mga nagasamba sa iya hay kahinangyan magsamba sa iya paagi sa bulig ng Espiritu Santo kag sun sa kamatuuran kung sin-o gid siya.
Nagsabat naman ang babayi, Sayod ko nga magaabot ang Mesias nga ginatawag da nga Kristo.
Pag-abot niya, ipapasayod niya sa amon ang tanan nga butang.
Naghambay naman si Hesus, Ako mismo nga nagapakig-istorya sa imo, ako ang Kristo.
Pagkatapos hambay ni Hesus, nag-abot ang iya mga disipulo halin sa banwa nga nagbakay ning pagkaon.
Natingaya sinda kung bas nagapakig-istorya siya sa adto nga babayi.
Pero way gid may nagpangutana sa iya, Ano ang imo ginapangay?
o Bas nagapakig-istorya ka sa iya?
Niyan gingbilin ng babayi ang iya bang kag nagbalik siya sa banwa.
Pag-abot niya didto, nagpinamalit siya sa mga tawo.
Hambay niya, Kari anay kamo!
Tan-awa nindo adtong tawo nga nakasayod ng tanan nga akon ginghuman!
Siya na ba ar ang Kristo?
Ngan nagluwas ang mga tawo sa banwa kag nagkadto kay Hesus.
Mintras way pa magaabot ang mga tawo didto kana Hesus, ginainagda siya ng mga disipulo nga magkaon kag hambay ninda, Maestro, kaon na.
Pero nagsabat si Hesus, Igwa ako pagkaon nga way nindo nasasayuri.
Ngan nagpinangutan-an ang mga disipulo, Sin-o baya ang nagdaya sa iya ning pagkaon?
Nagsabat si Hesus, Ang pagkaon ko hay way iban kund tumanon ang kabubut-on ng nagsug sa akon kag tapuson ang ginapahuman niya.
D ba hambay nindo, Upat ka bulan pa bago magtig-aani?
Pero ginahambay ko sa indo, lantawa nindo kag sirua ang mga tawo nga nagaabot.
Daw sinda ang mga uhay sa mga uma nga maduyaw na kag kahinangyan na nga anihon.
Pareho kamo ng mga miyug-ani nga suhuyan ng Dios.
Ang mga tawo naman hay daw mga anihon, pagataw-an sinda ning kabuh nga way katapusan.
Ngan ang mga miyugtanom ng mensahe ng Dios kag ang mga miyug-ani hay pareho nga malilipay.
Matuod gid ang hambayanon, Iban ang miyugtanom kag iban naman ang miyug-ani.
Pareho kamo ng mga miyug-ani nga akon ginasug agud anihon ang way nindo gingpangabudlayi.
Iban ang nagpangabudlay kag kamo ang nagaani sa inda gingpangabudlayan.
Madam ang taga-Samaria sa adto nga banwa ang nagtuo kay Hesus tungod sa gingpamatuod ng babayi, Siya ang nakasayod ng tanan nga akon ginghuman.
Ngan pag-abot ng mga taga-Samaria kay Hesus, nagpangabay sinda sa iya nga magtinir anay didto sa inda.
Kag nagtinir siya didto ning duha ka adlaw.
Tungod sa iya mensahe, mas kadam ang nagtuo sa iya.
Hambay ninda sa babayi, Nagatuo kami niyan, bukon lang tungod sa imo ginghambay, kund kami mismo ang nakabat ng iya mensahe kag sayod namon nga siya gida ang Manluluwas ng mga tawo sa kalibutan.
Pagkatapos ng duha ka adlaw nga pagtinir didto ni Hesus, naghalin siya kag nagkadto sa Galilea.
Si Hesus mismo ang nagpamatuod nga way propeta nga ginatahod ng mga tawo sa kaugalingon niya nga banwa.
Niyan pag-abot niya sa probinsya ng Galilea, maayo gid ang pagbaton sa iya ng mga tawo.
Kay yadto da sinda sa pyesta sa Jerusalem kag nakit ninda ang tanan nga gingpanghuman niya didto.
Nagkadto liwat si Hesus sa Cana nga sakop ng Galilea, kung sa diin ginghuman niya ang ilimnon halin sa tub.
Niyan sa banwa ng Capernaum, igwa isa ka opisyal ng gobyerno nga ang iya ung nga lyaki hay may sakit.
Nang mabatian niya nga nag-abot si Hesus sa Galilea, nagkadto siya kag nagpakitluoy sa iya nga kung puydi magtugbong siya kag paayuhon ang iya ung, kay nagaagunisar na siya.
Naghambay si Hesus sa iya, Mintras ind kamo makakit ng mga milagro kag makatitingaya nga butang, ind kamo magtuo sa akon.
Nagsabat ang opisyal, Nong, lusob na abi bago mamatay ang akon ung.
Naghambay si Hesus, Ul na, kay nag-ayo na ang imo ung.
Nagpati ang opisyal sa ginghambay ni Hesus, ngan nagpaul na siya.
Mintras nagatugbong siya, nasumpong niya ang iya mga ulipon kag gingbalit nga maayo na ang iya ung.
Ngan nagpangutana siya sa iya mga ulipon kung ano ang oras siya nag-ayo.
Kag nagsabat sinda, Kahapon, mga ala una nang hapon nahuwasan siya.
Nadumduman ng tatay nga imaw adto nga oras nang ginghambay ni Hesus, Nag-ayo na ang imo ung.
Ngan nagtuo siya kay Hesus kag imaw da ang iya bilog nga panimayay.
Imaw ini ang pangaduha nga milagro nga ginghuman ni Hesus sa Galilea nang paghalin niya sa probinsya ng Judea.
