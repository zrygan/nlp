verse	content
001	Isa ka adlaw, gingtawag ni Hesus ang dose nga apostoles kag gingtaw-an niya sinda ning gahom kag otoridad nga magpalayas ng tanan nga demonyo kag magpang-ayo ng mga may sakit.
002	Tapos gingsug niya sinda sa iba-iba nga lugar para magtudl parti sa paghahar ng Dios kag magpang-ayo ng mga may sakit.
003	Bago sinda naghalin, gingbilinan sinda ni Hesus, Ayaw kamo magdaya ning aber ano sa indo pagpanaw; aber sungkod, bag, pagkaon, kwarta o ilislan.
004	Kag kung diin nga bayay kamo magdayon, didto lang gid kamo mag-istar hasta nga maghalin kamo sa adto nga banwa.
005	Pero kung ind magbaton sa indo ang mga tawo sa isa ka lugar, bayai nindo in nga lugar kag ipagpag ang dapodapo sa indo siki para paandaman nga parusahan sinda ng Dios kay way sinda magbaton ng indo ginatudl.
006	Ngan nagpanaw ang mga disipulo kag naglibot sa mga baryo nga nagawali ng Maayong Balit kag nagapang-ayo ng mga may sakit.
007	Nang mabatian ni Herodes nga gobernador ng Galilea ang parti sa mga ginahuman ni Hesus, nalibugan gid siya kay may nagahambay nga nabanhaw si Juan nga Miyugbawtismo.
008	May iban da nga nagahambay nga si Propeta Elias hay nagbalik kag ang iban pa nagahambay nga ang isa sa mga propeta nang una hay nabanhaw.
009	Naghambay si Herodes, Gingpapugutan ko si Juan, pero sin-o baya ini nga tawo?
009	Kay mga makatitingaya nga butang ang akon nababatian parti sa iya.
009	Ngan nagtinguh gid si Herodes nga makit si Hesus.
010	Pagbalik ng mga apostoles ni Hesus, gingbalit ninda sa iya ang tanan ninda nga ginghuman.
010	Pagkatapos naghalin sinda kag nagkadto sa banwa ng Betsaida nga sinda lang.
011	Pero nang masayuran ini ng kadam nga tawo, nag-apas sinda.
011	Ging-abiabi sinda ni Hesus kag gingtudluan parti sa paghahar ng Dios.
011	Gingpang-ayo da niya ang mga may sakit.
012	Nang malapit na magtunod ang adlaw, nagpalapit ang Dose kay Hesus kag naghambay, Pakadtua na ang mga tawo sa mga baryo kag sityo sa palibot agud makapangit sinda tuyugan kag makabakay pagkaon kay yari kita sa tiway nga lugar.
013	Pero nagsabat si Hesus, Kamo mismo ang magtao pagkaon sa inda.
014	Nagpangutana sinda sa iya, Pero lima lang ka bilog ang aton tinapay kag duha lang ang isd.
014	Mabakay pa ba kami ning pagkaon para sa inda tanan?
015	Tiyad ini ang inda hambay kay may mga 5,000 nga lyaki didto.
016	Pero nagsabat si Hesus sa iya mga disipulo, Papungkua ang mga tawo ng tig-50 ang kada grupo.
017	Gingtuman ninda ang gingsug ni Hesus kag gingpapungk ninda ang tanan nga tawo.
018	Pagkatapos gingbuoy ni Hesus ang lima ka bilog nga tinapay kag duha ka bilog nga isd kag naghangad siya sa langit kag nagpasalamat sa Dios.
018	Gingbuak-buak niya ini kag gingtao sa mga disipulo para ipanagtag sa mga tawo.
019	Nakakaon sinda tanan kag nabusog gid.
019	Pagkatapos gingtipon ninda ang mga nabilin kag napun ang dose pa ka ayat.
020	Isa ka adlaw mintras nagapangamuy si Hesus nga siya lang, yadto da malapit-lapit sa iya ang mga disipulo.
020	Pagkatapos nagpangutana siya sa inda, Sin-o kuno ako sun sa hambay ng mga tawo?
021	Nagsabat sinda, May nagahambay nga ikaw si Juan nga Miyugbawtismo.
021	Ang iban naman nagahambay nga ikaw si Elias; kag ang iban pa gid nagahambay nga ikaw isa sa mga propeta nang una nga nabanhaw.
022	Nagpangutana naman siya sa inda, Hay kamo, ano ang indo mahahambay, sin-o ako?
023	Nagsabat si Pedro, Ikaw imaw ang Kristo nga gingsug ng Dios!
024	Niyan gingpaandaman ni Hesus ang mga disipulo nga ind gid ini ipamalit aber kanin-o.
025	Kag naghambay pa gid siya, Ako nga Ung ng Tawo hay dapat gid mag-agi ning sobra nga kahugaan kag sikwayon ako ng mga miyugdumaya ng Judio, ng mga pinun nga par kag mga eskriba.
025	Ipapatay ninda ako, pero sa ikatuyo ka adlaw mababanhaw ako.
026	Naghambay siya sa tanan, Ang aber sin-o nga gusto magsunod sa akon, dapat ind niya palabihon ang iya kaugalingon, kund pas-anon niya ang iya krus adlaw-adlaw kag magsunod sa akon.
027	Kay ang aber sin-o nga nagapalabi ng iya kabuh hay maduduyaan ini; pero ang aber sin-o nga nagahalad ng iya kabuh tungod sa akon, makakabaton siya kabuh nga way katapusan.
028	Ano gid baya ang mapupuslan ng tawo kung maangkon man niya ang tanan nga butang diri sa kalibutan, pero mawad-an naman siya kabuh?
028	Way gid!
029	Kay kung aber sin-o hay ginakahuy ako nga Ung ng Tawo kag ang akon mga ginatudl, ikahuy ko da sinda pagbalik ko sa kalibutan nga may gahom kag sa gahom ng akon Amay kag ng balaan nga mga anghel.
030	Sa matuod lang ginahambay ko sa indo, may mga tawo diri nga ind pa mamatay hasta nga makit ninda ang paghahar ng Dios.
031	Pagkaligad ng wayo ka adlaw, pagkatapos nga ginghambay ni Hesus ini, gingdaya niya sina Pedro, Juan kag Santiago sa bukid para magpangamuy.
032	Mintras nagapangamuy si Hesus, nagbaylo ang iya hitsura kag ang iya bar hay nagput gid nga kasilaw-silaw.
033	Gulpi lang nga nagpakit ang duha ka tawo nga nagapakig-istorya kay Hesus.
033	Sinda hay sina Moises kag Elias.
034	Kasilaw-silaw gid sinda kag nagapakig-istorya kay Hesus parti sa iya kamatayon nga matatab sa Jerusalem.
035	Hamuok gid ang tuyog ni Pedro kag ng iya mga kaibahan pero gulpi lang sinda nga nakamangno kag nakit ninda si Hesus nga kasilaw-silaw kag imaw da ang duha ka tawo nga nagatindog katupad niya.
036	Nang pahalinon na ang duha, naghambay si Pedro kay Hesus, Ginoo, maayo gid kay yari na kita diri.
036	Mahuman kami tuyo ka bayay-bayay, ang isa para sa imo, isa kay Moises kag isa kay Elias.
036	Sa matuod lang, way siya kasayod kung ano ang iya gingpanghambay.
037	Mintras nagahambay pa siya, may nag-abot nga panganod kag natabunan sinda.
037	Hinadlukan gid ang mga disipulo nang yadto na sinda sa suyod ng panganod.
038	Kag may boses nga nabatian halin sa panganod nga nagahambay, Imaw ini ang akon Ung nga gingpil ko.
038	Pamatii nindo siya!
039	Nang way na ang boses, nakit ninda nga si Hesus na lang ang nabilin.
039	Naghipos lang anay ang mga disipulo sa inda nakit kag way gid ninda ini gingpamalit aber kanin-o nang adto nga mga adlaw.
040	Nang masunod nga adlaw, nagtugbong sina Hesus halin sa bukid.
040	Gingsugat sinda ng madam nga tawo.
041	May tawo didto sa mga nagatipon nga nagsinggit, Maestro!
041	Maluoy ka gid sa akon ung nga lyaki, bugtong ko siya nga ung!
042	Ginasapian siya permi ng malain nga espiritu.
042	Pag ginasapian siya, gulpi lang nga nagasinggit, nagakurog kag nagabuy ang iya bb.
042	Ind gid maghalin ang malain nga espiritu kag permi niya ginapasakitan ang akon ung.
043	Nagpakitluoy ako sa imo mga disipulo nga palayason ini, pero ind ninda mapalayas.
044	Nagsabat si Hesus, Kamo nga mga tawo sa ini nga henerasyon, way gid pagtuo kag balingag gid ang indo panghunahun!
044	Hasta san-o pa baya ang akon pag-antos sa indo?
044	Tapos naghambay siya sa tatay, Day-a diri ang imo ung.
045	Mintras ginadaya ang ung kay Hesus, gulpi siya nga gingtumba ng demonyo kag gingpakurog.
045	Pero gingsabyaw ni Hesus ang malain nga espiritu ngan naghalin ini kag nag-ayo ang ung.
045	Pagkatapos gingbalik niya ang ung sa tatay.
046	Niyan natingaya gid ang tanan nga tawo didto sa kadak nga gahom ng Dios.
047	Mintras natitingaya pa ang mga tawo sa tanan nga ginghuman ni Hesus, naghambay siya sa mga disipulo,
048	Tandai nindo ang akon ihambay sa indo!
048	Ako nga Ung ng Tawo hay malapit na itugyan sa mga tawo nga nagakontra sa akon.
049	Pero way ninda maintindihi kung ano ang gusto hambayon ni Hesus.
049	Way ini gingpasayura sa inda kay gingtag ini ng Dios para ind ninda maintindihan.
049	Kag nahadlok da sinda magpangutana sa ginghambay ni Hesus.
050	Isa ka adlaw, nagdiniskusyon ang mga disipulo ni Hesus parti sa kung sin-o gid sa inda ang labaw sa tanan.
051	Sayod ni Hesus kung ano ang inda ginahunahun, ngan gingbuoy niya ang isa ka ung kag gingpatindog sa iya alihid.
052	Pagkatapos naghambay siya sa inda, Ang aber sin-o nga nagabaton sa ini nga ung tungod sa akon hay nagabaton da sa akon.
052	Kag ang aber sin-o nga nagabaton sa akon nagabaton da sa nagsug sa akon.
052	Kay ang pinakamabab sa indo, imaw ang labaw sa tanan.
053	Pagkatapos naghambay si Juan kay Hesus, Ginoo, nakakit kami ning tawo nga nagapalayas ng mga demonyo paagi sa imo pangayan.
053	Gingpapara namon siya kay bukon naton siya kaibahan.
054	Pero nagsabat si Hesus sa iya kag sa iban pa nga disipulo, Ayaw nindo siya pagparaha kay ang aber sin-o nga way nagakontra sa indo hay kaampin nindo.
055	Nang malapit na ang adlaw nga si Hesus hay day-on palangit, nagdesisyon siya nga magkadto sa Jerusalem.
056	Ngan may gingpauna siya nga mga tawo sa isa ka baryo sa Samaria para magpreparar ng iya madayunan.
057	Pero ang mga taga-Samaria ind magbaton sa iya kay sayod ninda nga pakadto siya sa Jerusalem.
058	Nang mabatian ini ng iya mga disipulo nga sina Santiago kag Juan, naghambay sinda, Ginoo, gusto mo ba nga pauyanan namon sinda ng kalayo halin sa langit para masunog sinda?
059	Pero nag-atubang si Hesus kag gingsabyaw sinda.
059	Hambay niya, Way kamo kasayod kung ano nga espiritu ang indo ginasunod.
059	Ako nga Ung ng Tawo hay nagkari diri, bukon para patyon ang mga tawo kund taw-an sinda ning kabuh nga way katapusan.
060	Pagkatapos nagderitso si Hesus kag ang iya mga disipulo sa iban nga banwa.
061	Mintras nagapanaw sinda, may isa ka tawo nga naghambay kay Hesus, Masunod ako sa imo aber diin ka magkadto.
062	Nagsabat si Hesus sa iya, Ang singgayong hay may buh nga ginaistaran kag ang pispis may pugad, pero ako nga Ung ng Tawo way bayay nga mahihigdaan o mapapahuwayan.
063	Naghambay pa gid si Hesus sa isa pa ka tawo, Magsunod ka sa akon.
063	Pero nagsabat siya, Ginoo, mapaul anay ako kay ipalubong ko ang akon tatay.
064	Pero nagsabat si Hesus, Pabay-i lang ang patay nga maglubong sa inda mga patay.
064	Pero ikaw, panaw na kag iwali ang parti sa gingharian ng Dios.
065	Igwa pa gid naghambay kay Hesus, Ginoo, masunod ako sa imo, pero tuguti anay ako nga magpamuhon sa akon pamilya.
066	Nagsabat si Hesus sa iya, Ang aber sin-o nga nagaarado kag naganilingig, bukon siya angay nga miyug-arado.
066	Imaw da ang aber sin-o nga nagasunod sa akon.
066	Kung nagabinalik-balik siya sa dati nga pagkabuh bukon siya angay sa gingharian ng Dios.
