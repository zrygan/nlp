Kttapos ay ummangay knni Jesus en Pariseo hidi sakay en tagapagtoldu hidi nen Kautusan a gubwat hidi ti Jerusalem.
Tinanung di siya, Bakin a labagn ni disepulus muwen hidi en toldu hidi a minana tam ten ninunu tam hidi.
Ni kuman hidi ay awan hidi magugas a ayun ten utus.
Tummbbig ti Jesus, Bakin a labagn moy bi en utus nen Diyos gapu la ten kssunud moy ten intoldu nen ninunu moy hidi?
Gapu kinagi nen Diyos, Igalang mu en ama mu ay ten ina mu sakay, Ni deyaman en manglait ten ama na oni ina na ay dapat a bunuwn.
Peru itttoldu moy a, Ni kagiyn nen essa a tolay ten ama na oni ina na a, En metulung ku dikomoy ay nealay ku dn ten Diyos awan na dn kailangan a tulungan en ama na.
Gapu ten kssunud moy ten minana moy hidi a toldu ay awan moy dn pinahalagaan en upos nen Diyos.
Sikam a magkukunwari hidi!
Tama ngani en kinagi ni propeta Isaias a tungkul dikomoy, En pggalang dikoku ni iyd a banuwan ay kunwari la, gapu ten ngusu di la a maggubwat bakn a ten pusu di.
Awan ti kuwenta en pgsamba di, gapu kagi diyid ay gubwat ten Diyos en itttoldu di.
Nadid ay pinaadeni ni Jesus en tolay hidi sakay kinagi na dikodi, Mgsanig kam sakay intendiyn moy i kagiyn kuwiday.
Bakn a en isubu nen tolay en makapangpadingt dikona ten pangileng nen Diyos nan en lumuwas ten ngusu na.
Kttapos ay ummadeni knni Jesus en disepulus na hidi sakay kinagi di dikona, Tukoy mu, nasaketan en Pariseo hidi ten dikona a nasanig di en kinagi mu!
Tummbbig ti Jesus, Bagutn en bawat mula a awan immula nen Ama ku a ked dilanget.
Pabayan moy la hidi.
Burk hidi a tagagiyya nen kaparehu di hidi a burk.
Sakay ni burk a tolay i mnggiyyaid ten kaparehu na a burk ay parehu hidi a matpduk ten bbut.
Kinagi ni Pedro dikona, Ipaliwanag mu dikomi ni nya i kahuluganid nen talinhaga.
Tummbbig ti Jesus, Pati beman sikam ay awan bi makaintendi?
Awan moy beman tukoy a nyaman a isubu moy ay tumulos ten tiyan moy sakay lumuwas labi?
Peru en lumuwas hidi ten ngusu ay naggubwat ten pusu.
Iyud i makapangpadingttid ten essa a tolay.
Gapu gubwat ten pusu nen tolay en mgkaduks a isip, pmmunu, pngngalunya, pgtakaw, pgbuli-buli sakay pggupos ti maduks kontra ten agum a tolay.
Hidi iyd en makapangpadingt ten essa a tolay.
Peru en awan pggugas ti lima bagu a kuman ayun ten minana a toldu ay awan makapangpadingt ten essa a tolay.
Lummakad ti Jesus haud sakay ummangay ten lugar hidi a adeni ti Tiro sakay Sidon.
Tehud a essa a bbbi a taga-Canaan a mgyan haud, ummadeni siya knni Jesus sakay magpkraw, Panginoon a Anak ni David, kagbiyank mu!
En anak ku a bbbi ay hinayup sakay pahirapan na siya ti hustu.
Peru awan tumatbbig ti Jesus.
Sakay kinagi dikona nen disepulus na hidi, Palakadn mu dn siya, makabngngg a umunonud dikotam.
Tummbbig ti Jesus, Inutusank nen Ama ku a umangay la ten ngketawtaw hidi a tupa ni Israel.
Peru angay lummuhud dikona en bbbi sakay kinagi na, Panginoon, kagbiyank mu a tulungan.
Tummbbig ti Jesus, Awan dapat a alapn en pagkain nen anak hidi sakay ipakan ten asu hidi.
Tummbbig en bbbi, Tarud iyn Panginoon, peru maski ni en asu hidi ay kuman bi ten mumu a maragrag ten lamisaan nen amu di.
Kaya kinagi ni Jesus ten bbbi, Tunay ti kadikl i pnnampalataya muwen!
Mangyari en agidn mu.
Ti odas biyid a iyud ay nagpiyya en anak na.
Kllakad ni Jesus ti lugarid a iyud, ay nagsoli siya ten adeni nen Minalnu ti Galilea.
Summangkay siya ten marenggd a bukid sakay nggetnud.
Sakay nagdemttan en tunay ti kakpal a tolay a tehud hidi a tawid a pilay, burk, lupug, bulol sakay makpal pa a tehud a sari-sari a kalasi ni saket.
Inyangay di hidi ten atubengn ni Jesus sakay pinagpiyya na hidi.
Nagtaka en tolay hidi dikona a ketan di a makaupos dn en bulol hidi, makapaglakad dn en lupug hidi, makalakad dn en pilay hidi, sakay maketa dn en burk hidi.
Sakay nagpuri hidi ten Diyos ni Israel.
Nadid ay dinulawan ni Jesus en disepulus na hidi sakay kinagi na dikodi, Kagbiyan ku i tolayiday hidi, gapu tllu dn hidi a aldew a kakaguman tam sakay awan dn hidi ti makan.
Awan ku hidi gustu a pauliyn a magalp bakay ni malinug hidi ti dilanen.
Kinagi dikona nen disepulus na hidi, Hdya i pangalapan tamid ti pagkain a para ti kakpal ni tolayen hidi, ked kitam pa bi ti kaparanganiday?
Tinanung hidi ni Jesus, Sangan i tinapay moyid han?
Pittu a tinapay sakay sasangan a bbbadit a ikan, tbbig nen disepulus na hidi.
Sakay pinggetnud ni Jesus en tolay hidi ten luta.
Inalap ni Jesus en pittu a tinapay sakay en sasangan a bbbadit a ikan sakay nagpasalamat ten Diyos.
Kttapos ay hinati-hati na iyud sakay inyatd na ten disepulus na hidi tnni itagtag di ten tolay hidi.
Atanan di ay nakakan sakay nabssug; sakay ten dikona a ipunn nen disepulus hidi en naburay ay nakaputat hidi ti pittu a lkba.
En bilang nen kumman hidi a lllaki ay ppat a libu awan palla hud kabilang en kabbbiyan sakay en kaanakan.
Sakay dikona a napauli dn ni Jesus en tolay hidi ay summakay siya ten abeng a patamu ten banuwan a Magadan.
