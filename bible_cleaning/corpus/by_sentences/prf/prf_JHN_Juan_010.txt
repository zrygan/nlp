Kinagi ni Jesus, Tandaan moy iddi, en awan maglakad ten pintuwan nen kulungan nen tupa hidi, nan umunek siya ten awan pglakadan, ay mgtakaw sakay tulisan.
Peru en maglakad ten pintuwan na, ay siya en tunay a pastol.
Pasddppn siya nen guwardiya, sakay sanign nen tupa hidi en boses na.
Dulawn na ten ngara-ngaran di en balang essa ten tupa hidi, sakay iluwas na hidi ten kulungan.
Ni meluwas na dn hidi, ay dumipalongu siya sakay mahusay hidi a umunonud dikona, gapu matenggi di en boses na.
Awan hidi sumunud ti iba, nan guminan pa hidi a paadeyu, gapu awan di matenggi en boses nen iba.
Kinagi ni Jesus iyd a talinhaga, peru awan di naintendiyan en gustu na a kagiyn.
Kaya ruway a kinagi ni Jesus, Kagiyn ku dikomoy iddi: sikn en pintuwan a sssddppan nen tupa hidi.
En ngdipalongu dikoku ay mgtakaw sakay tulisan, peru awan hidi sinanig nen tupa hidi.
Sikn en tunay a pintuwan.
En deyaman a sumddp ten pamamag-itan ku ay maligtas.
Somdp siya sakay lumuwas sakay maketa ti kabiyagan na.
Dumemt en mgtakaw tnni magtakaw sakay mamunu sakay mangperhisyu.
Peru sikn, ummangayk hddi tnni magkahud ti biyag en tupa hidi, biyag a masagana sakay ganap.
Sikn en mabait a pastol.
En mabait a pastol ay iyalay na en biyag na para ten tupa na hidi.
Peru en upaan ay guminan ni maketa ti sumunggab a matapang a hayup ti talon.
Ginanan na hidi palibhasa awan siya pastol sakay awan na kao en tupa hidi.
Kaya sunggaban hidi ni matapang a hayup ti talon sakay mariwak-riwak hidi.
Ginanan na la hidi palibhasa a naupaan la siya sakay awan ti malasakit ten tupa hidi.
Sikn en mabait a pastol.
Matenggi ku en sadili ku hidi a tupa sakay matenggiyk di bi.
Kona ten pkkatenggi ku ten Ama, iyatd ku en buu ku a biyag para ten tupa ku hidi.
Tehudk a iba pa a tupa a awan palla ti kulunganidi.
Kailangan a mesddp ku bi hidi sakay sanign di en boses ku.
Ni magkakonahud ay mapisan ti essa en tupa hidi sakay essa la en pastol.
Kaya tatarudan a mahalk nen Ama, gapu inyalay ku en biyag ku, tnni mabiyagk labi a ruway.
Awan ti makapangalap ti biyag kuwidi, nan kusa ku iyd a iyatd.
Tehudk a kapangyariyan a iyatd iyd sakay alapn a ruway.
Iyd en utus a tinanggap ku ten Ama ku.
Gapu ti kinagiyid a hidi iyud ni Jesus ten Judio hidi ay awan hidi namagkaessa ti palagay.
Kakpalan dikodi ay nagkagi a, Sinaniban siya ni dimonyo sakay nagareng!
Bakin mgsanig kam pa dikona?
Kinagi bi nen agum a, Awan makapagupos ti kona haud i sinanibanid ni dimonyo!
Makagamot beman ti burk i dimonyowid?
Skdgnen tenhud sakay pasiyaan en Piyesta nen Pglaan ten Templo ti Jerusalem.
Dikona ked ti Jesus ten Templo a mglakad-lakad ten balkon ni Solomon, ay pinalebutan siya nen Judio hidi sakay kinagi di dikona, Bakin pgdadudan mu kami pa?
Kagiyn mu dikomi ni talaga siko dn ti Cristo.
Kinagi ni Jesus dikodi, Kinagi ku dn ben dikomoy, peru awan kam maniwala.
En gggamitn ku hidi ten pamamag-itan nen ngaran nen Ama ku en magpatunay tungkul dikoku.
Peru awan kam maniwala, gapu awan kam kabilang ten tupa ku hidi.
Mgsanig dikoku en tupa ku hidi, tukoy ku hidi sakay sumunud hidi dikoku.
Atddn ku hidi ti biyag a awan ti katapusan.
Maski nikan ay awan hidi mepahamak sakay awan hidi maagew nen deyaman dikoku.
En Ama ku a nng-atd dikodi dikoku ay dakila ten atanan sakay awan ti makapangagew dikodi ten Ama ku.
Sikn ay ten Ama ku ay eessa la.
Pkkasanig nen Judio hidi ti iyud ay, nangkopkop hidi a ruway ti batu tnni batuwn di siya.
Kinagi ni Jesus dikodi, Makpalk a impeta dikomoy a mgkaganda a gamet a gubwat ten Ama ku.
Hdya ti hidi iyud pangbatuwan moyid dikoku?
Tummbbig en pinunu hidi nen Judio hidi, Bakn a gapu ten mgkaganda a gamet kaya batuwn mi ka nan gapu ten pglapastangan mu ten Diyos!
Gapu kinagi mu a Diyos ka peru tolay ka la.
Kinagi ni Jesus dikodi, Awan beman nakasulat ten Kautusan moy a, Kinagi ku a diyos kam?
Diyos hidi en nangdulaw nen Kautusan ten nngtiwalaan hidi ten upos nen Diyos, sakay awan maari a tanggiyan en kinagi nen kasulatan.
Sikn ay pinili sakay inutusan nen Ama.
Konya moy a makagi a linapastangan ku en Diyos gapu kinagi ku a Anakk nen Diyos?
Ni awan ku gamitn en pagamet hidi dikoku nen Ama ku, ay dyan kam maniwala dikoku.
Peru ni gamitn ku hidi iyud, ay dapat a paniwalaan moy en ginggamet ku, maski ni awank moy paniwalaan.
Ni magkakonahud ay masiguradu moy a ked dikoku en Ama sakay kedk bi dikona.
Laan di dmman siya a dikppn, peru nakalisi siya.
Nagsoli dmman ti Jesus ten dibelyu ni Jordan, adeni ten nagbinyagan ni Juan.
Mentras a ked haud siya ay, makpal a ummangay dikona.
Kinagi nen tolay hidi, Ti Juan ay awan ti ginamet a himala, peru tatarudan en atanan a kinkkagi na tungkul ti tolayid a iyd.
Kaya makpal en summampalataya knni Jesus haud.
