Nadid, pgdemlag palla ten Simba ay ummangay dn en bbbi hidi ten nnglbbngngan di knni Jesus, tawid di en pgpasrrub a inhanda di.
Kddemt di haud ay netan di a negulung dn en batu a sumssiradu ten pglbbngan.
Peru dikona a summddp hidi haud ay awan dn en bangkay nen Panginoon a Jesus.
Nadid mentras a isipn di ni bakin konahud en nangyari ay tehud a bigla a pummeta a duwwa a lllaki a makasili en badu di.
Tunay en nteng di kaya lummuhud hidi.
Kinagi nen lllaki hidi dikodi, Bakin aryokn moy en biyag ten lugar nen patay hidi?
Awan hddi ti Jesus, nabiyag dn siya a ruway!
Nalimunan moy dn beman en kinagi na dikomoy dikona a ked palla siya ti Galilea?
Awan beman kinagi na a, En Anak nen Tolay ay kailangan a itokyon ten makasalanan hidi sakay ipaku ten kudus, peru mabiyag siya a ruway ten katllu a aldew?
Nadid, naisip nen bbbi hidi en kinagi hidi ni Jesus tenhud.
Kaya nagsoli hidi gubwat ten pglbbngngan sakay angay di imbareta en atanan nen nangyari ten sapulu ay ti essa a apostol sakay ten agum pa a kakagumanan di.
En bbbi hidi ay de Maria Magdalena, ti Juana, sakay ti Maria a ina ni Santiago, sakay en agum pa hidi a kaguman di a bbbi en nagbareta ten apostol hidi.
Peru awan naniwala en apostol hidi gapu isip diyid ay binubuu la iyud nen bbbi hidi.
Peru tummakng ti Pedro sakay nagginan a patamu ten nnglbbngngan di knni Jesus.
Kddemt na ten lbbng ay dummukug siya a summedip ten disalad.
Awan siya ti netan, basta en damit a lino.
Kaya ummuli siya a mggaisipn ten nangyari.
Ti aldewid a iyud ay naglakad en duwwa a disepulus ni Jesus, patamu ten baryu a nginaranan di a Emaus, manga sapulu ay ti essa a kilumetru en kadeyu na ti Jerusalem.
Mgguron hidi a duwwa tungkul ten atanan a nangyari.
Nadid, mentras a mgguron hidi ay ummadeni ti Jesus dikodi sakay nksabay.
Netan di siya peru awan di siya natenggi.
Tinanung hidi ni Jesus, nya ben i pgguronan moyen?
Ummimang hidi ten pglakad di, sakay malungkut a tarud en rupa di.
Tummbbig en essa dikodi a Cleopas en ngaran na, Siko wd la i dayuwid ti Jerusalem a awan nakabareta ten nangyari hidi haud ti nakalipasudi a sangan a aldew.
Kinagi ni Jesus, nya beman nangyariyid haud?
Tummbbig hidi, En tungkul ten nangyari hidi knni Jesus a taga-Nazaret.
Essa siya a propeta a makapangyariyan ten upos sakay gamet maski ten atubengn nen Diyos sakay nen tolay hidi.
Peru dinikp siya nen pinunu hidi nen padi mi hidi, sakay nen pinunu hidi nen banuwan para mahatulan a matay, sakay impaku di siya ten kudus.
Siya pa beman i asaan miyid a mngligtas ti Israel.
Sakay bakn la a iyn, katllu dn nadid a aldew sapul dikona a nangyari iyud.
Narknid kami ten imbareta nen sangan a bbbi a kakagumanan mi.
Pgdemlag palla ay ummangay hidi bummisita ten lbbng ni Jesus.
Peru awan di netan en bangkay na haud.
Nagsoli hidi sakay kinagi di a tehud hidi a netan a pangitain a tehud a duwwa a anghel a nagkagi dikodi a biyag ti Jesus.
Kaya angay inileng nen agum mi hidi a kakagumanan en lbbng na sakay kinagi di a tatarudan en kinagi nen bbbi hidi, peru awan di netan ti Jesus.
Kinagi ni Jesus dikodi, nya kam dn ben ti alay a makaintendi!
Bakin awan moy paniwalaan en atanan nen kinagi nen propeta hidi a kailangan a magtggd ti hirap en Cristo, bagu siya umangay ten marangal a pppgyanan na?
Kttapos ay impaliwanag ni Jesus dikodi en atanan nen nakasulat ten Kasulatan a tungkul dikona, sinapulan na ten libru hidi ni Moises hanggan ten insulat nen propeta hidi.
Nadid, dikona a adeni dn hidi ten baryu a tamuwan nen duwwa a disepulus, ti Jesus ay kumn a magtulos ten lakad na a tamu ti mas adeyu a lugar.
Peru pinugd di siya a kagi di, Mktulos ka dlla hddi dikomi, gapu sumarm dn i aldiwen sakay mgdadidiklm dn.
Kaya nktulos ti Jesus dikodi.
Dikona katubeng di dn siya a kuman ay inalap na en tinapay, sakay nagpasalamat ten Diyos.
Kttapos ay tinppeng-tppeng na sakay inyatd na dikodi.
Sakay nabukasan en pangileng di sakay natenggi di ti Jesus, peru bigla dn siya a nawan.
Kinagi di, Kaya bali a tunay ti saya en bbbatiyn ta mentras a mkpgguron siya dikota ten dilan sakay impaliwanag na dikota en nakasulat ten Kasulatan.
Tummakng hidi a pagdaka sakay nagsoli hidi ti Jerusalem.
Dinemttan di a naipun en sapulu ay ti essa a apostol sakay en agum pa hidi a kakagumanan di.
Kinagi di ten duwwa, Tatarudan a nabiyag en Panginoon, pummeta siya knni Simon!
Kttapos ay inyistorya bi nen duwwa a disepulus en nangyari ten dilan, sakay ni konya di a natenggi en Panginoon dikona a tppeng-tppengn na en tinapay.
Nadid, mentras a pgguronan di en nangyari ay bigla a lummitaw ti Jesus a tummakng ten ditngnga di, sakay kinagi na dikodi, Mgkahud kam ti kapayapaan!
Narknid en disepulus hidi sakay nentingan hidi gapu inisip di a anitu en netan di.
Peru kinagi ni Jesus dikodi, Bakin manteng kam?
Sakay bakin magduda kam?
Ilingn moy i lima kuwiday sakay i bsset kuwiday, sikn dn ngani iddi.
Tawidank moy sakay pakailingnnk moy.
Awan ti pilas sakay tulang en anitu, peru sikn ay tehud a kona ti ketan moyidi.
Kttapos na a kinagi iyd ay impeta na dikodi en lima na sakay en bsset na.
Nagtaka hidi ti hustu sakay tunay hidi ti saya.
Peru awan palla hidi makapaniwala, kaya tinanung hidi ni Jesus, Tehud kam a makan han?
Intdenan di siya ti kakttol a neapoy a ikan.
Inalap na iyud sakay kinan na ten atubengn di.
Kttapos ay kinagi na dikodi, Saiyd en kinagi ku dikomoy dikona a kakagumank moy palla.
Dapat a matupad en atanan a nesulat ten Kautusan ni Moises, ten libru nen propeta hidi sakay ten libru nen Kansiyon hidi tungkul dikoku.
Kttapos ay binukasan na en isip di tnni maintendiyan di en Kasulatan.
Kinagi na dikodi, Kona hddi en nakasulat, Kailangan a maghirap en Cristo sakay matay.
Kttapos ay mabiyag siya a ruway ten katllu a aldew.
Kaya ten pamamag-itan nen ngaran na ay dapat a ipangaral en pgsisi, sakay pgpatawad ten kasalanan sapul ti Jerusalem hanggan ten atanan a bansa.
Sikam i makapangpatunayid ti bagayid a hidi iyd.
Tandaan moy, paangayn ku dikomoy en impangaku nen Ama ku.
Kaya dyan kam lumakad ti Jerusalem mentras a awan moy matanggap en kapangyariyan a gubwat dilanget.
Kttapos ay ingkuyug hidi ni Jesus ten luwas ti Jerusalem, kddemt ti Betania ay indisunu na en lima na sakay pinagpala na hidi.
Mentras a pagpalan na hidi ay mggade-adeyu siya a padisunu a patamu dilanget.
Sinamba di siya sakay kttapos ay nagsoli hidi ti Jerusalem a masaya a tarud.
Pirmi hidi a mggangay ten Templo a magpuri ten Diyos.
