Iddi en Maganda a Bareta tungkul knni Jesu-Cristo a Anak nen Diyos.
Nagsapul iyd dikona matupad en insulat ni propeta Isaias a, Tehudk a paangayn a mgdipalongu dikomu.
Siya i mnghandaid ten paglakadan mu.
Siya en magpkraw ten kaparangan ti kona hddi, Maghanda kamon ten kddemt nen Panginoon, husayn moy dn en paglakadan na!
Nadid, dummemt ngani ti Juan ten kaparangan, a nagbinyag sakay nangaral.
Kinagi na ten tolay hidi, Adggan moy dn sakay pagsisiyan en kasalanan moy hidi, sakay magpabinyag kam tnni patawadn kam nen Diyos.
Ngari-ngari a atanan nen tolay hidi a taga-prubinsiya a Judea sakay siyudad a Jerusalem ay ummangay knni Juan ten dinom ti Jordan a mgsanig ten pngngaral na.
Intapat di en kasalanan di hidi sakay bininyagan na hidi.
En badu ni Juan ay gamet ti dutdut ni kamelyo sakay en sinturon na ay koblet ni hayup.
Raksa a dudun en kkkann na sakay pulut ni pitukan.
Ipppangaral na ten tolay hidi a, Tehud a dumemt a mas makapangyariyan nan sikn, maski mangokbis ten igut nen sandalyas na ay awank karapatdapat.
Bininyagan takam ti dinom peru siya en mangbinyag dikomoy ti Banal a Ispiritu.
Awan nagnalay ti panahunid a iyud ay dummemt ti Jesus.
Gubwat siya ti Nazaret a sakup ni Galilea.
Sakay bininyagan ni Juan ten dinom ti Jordan.
Kawas ni Jesus ten dinom ay netan na a bummukas dilanget sakay dummibbbi dikona en Ispiritu a kumn a kalapati.
Tulos a tehud a nagupos dilanget a kinagi na, Siko en mahal ku a Anak sakay kasayaan ku a tarud.
Kttapos ay pagdaka a inggiyya nen Ispiritu ti Jesus ten kaparangan.
ppat a pulu a aldew siya a ngyan haud sakay tinttoksu siya ni Satanas.
Tehud a mgkatapang a hayup haud peru pinagserbiyan siya nen anghel hidi.
Dikona a nepiresu dn ti Juan ay ummangay ti Jesus ten prubinsiya a Galilea.
Impangaral na haud en Maganda a Bareta a gubwat ten Diyos.
Kinagi na, Dummemt dn en odas.
Adeni dn a maghari en Diyos.
Kaya magsisi kamon sakay adggan moy dn en kasalanan moy hidi sakay maniwala kam ten Maganda a Bareta!
Dikona a naglakad ti Jesus ten gilid nen Minalnu ti Galilea ay netan na en matkaka a mngngikan, de Simon ay ti Andres a mamanti.
Kinagi ni Jesus dikodi, Mkkuyug kam dikoku ta gamitn takam a mngngikan ti tolay.
Pkkasanig di ten kinagi ni Jesus ay pagdaka di a inwarak en panti di sakay nkkuyug hidi dikona.
Naglakad pa ti Jesus, awan palla siya nakaadeyu ay netan na bi en matkaka a de Santiago ay ti Juan a anak ni Zebedeo.
Ked hidi ten abeng di a magayuma ten panti di.
Kaya ten pkketa na dikodi ay dinulawan na hidi sakay nkkuyug hidi dikona.
Linakadan di en ama di a ti Zebedeo ten abeng kaguman na en tarabahador di hidi.
Nadid ay ummangay ti Jesus sakay en disepulus na hidi ti Capernaum.
Ten Aldew nen Kimang nen Judio hidi ay summddp ti Jesus ten sinagoga sakay nagtoldu siya ten tolay hidi.
Nagtaka en tolay hidi gapu makapangyariyan en pgtoldu na, awan kona ten tagapagtoldu hidi nen Kautusan.
Tehud a essa a lllaki a sinddp ni maduks a ispiritu, bigla siya a summddp ten sinagoga.
Kttapos ay pummkraw siya, Jesus a taga-Nazaret, nya i gustu muwid a mangyari dikomi?
Bunuwn mu kami beman?
Tukoy taka!
Siko en Banal a gubwat ten Diyos.
Peru sinaway ni Jesus en maduks a ispiritu, kinagi na, Tumahimik ka!
Lumuwas ka ti lllakiyen!
Pinagpirgpirg nen maduks a ispiritu en lllaki sakay magpkraw a lummakad dikona.
Nagtaka en atanan a tolay knni Jesus sakay namgguronan di, nya iyd?
Bigu a toldu?
Makapangyariyan siya a tarud, maski en maduks a ispiritu ay sumunud ten utus na.
Kaya gapu ti iyud ay pagdaka a nabareta ten atanan a lugar ten prubinsiya a Galilea en tungkul knni Jesus.
Nadid, klluwas de Jesus ten sinagoga ay nagtulos hidi ten bilay nen matkaka a Simon ay ti Andres, kaguman na de Santiago ay ti Juan.
Dinemttan di en katugngan ni Simon a mgkatdug a tehud a saket.
Pagdaka a tehud a nngkagi knni Jesus a maladu siya.
Kaya inadeniyan ni Jesus en bbbi, tinawidan na en lima na sakay inyekat na.
Pagdaka siya a nawasan sakay tulos na dn a sinerbiyan de Jesus.
Dikona sumarm en aldew ten gibi dn, ay inyangay di knni Jesus en atanan nen tehud hidi a saket sakay en sinddp hidi ni dimonyo.
Ngari-ngari a atanan nen tolay ti banuwanid a iyud ay napisan hidi ten atubengn nen bilay.
Pinagpiyya na en makpal hidi a tehud a saket ten nyaman a bbbatiyn di, sakay pinalakad na bi en dimonyo hidi ten tolay hidi.
Awan pinabayan ni Jesus a magupos en dimonyo hidi, gapu tukoy di ni deya siya.
Kaldiwan palla ay ummikat dn ti Jesus sakay ummangay ten tahimik a lugar a nagdasal.
Kikat de Simon ay inaryok di ti Jesus ni hdya inangayan naid.
Pkketa di knni Jesus ay kinagi di, Aryokn ka nen katolayan.
Peru kinagi ni Jesus dikodi, Kailangan a angay kitam ti agumen hidi a banuwan tnni makapagtolduwk bi haud.
Iyd en dahilan ni bakin ummangayk hddi.
Kaya linebut na en prubinsiya a Galilea a nangaral ten sinagoga hidi, sakay nagpalayas siya ti dimonyo ten tolay hidi.
Tehud a tolay a ummadeni knni Jesus a kinetong, lummuhud siya sakay nkkekagbi a kinagi na, Ni gustuwn mu ay mapagpiyyak mu.
Kinagbiyan siya ni Jesus, tinawidan na sakay kinagi na, Gustu ku!
Nadid ay nagpiyya ka dn.
Ti odas biyid a iyud ay pagdaka a nagpiyya en ketong na, sakay nagin malinis siya.
Pinalakad siya ni Jesus a pagdaka peru mahigpit na a imbilin dikona a, Dyan mu ikagi maski kndeya en pgpapiyya ku dikomu.
Nan magtulos ka ten padi sakay paileng ka dikona, kttapos ay magalay ka ten Diyos a kona ten inyutus ni Moises.
En pggalay mu i mangpatunayid ten tolay hidi a nagpiyya ka dn.
Peru ten kllakad nen lllaki ay imbbbareta na ten atanan a tolay en pgpiyya na, kaya awan dn hayagan en kssddp ni Jesus ten banuwan.
Nanatili dlla siya ten adeyu a lugar ten luwas nen banuwan peru maski adeyu en pppgyanan na ay makpal padi a tolay en ummangay dikona a gubwat ti iba-iba a lugar.
