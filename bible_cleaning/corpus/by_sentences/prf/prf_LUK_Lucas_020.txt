Nadid, ten essa a aldew ay ked ti Jesus ten disalad nen Templo, nangaral siya tungkul ten Maganda a Bareta.
Ummadeni dikona en pinunu hidi nen padi hidi, en tagapagtoldu hidi nen Kautusan, sakay en pinunu hidi nen banuwan.
Kinagi di dikona, Kagiyn mu benid dikomi ni nya karapatan muwid a maggamet ti bagayid a hidi iyd?
Deya i nangatddid dikomu ti karapatan?
Tummbbig ti Jesus, Tanungn takam bi nadid.
Kagiyn moy dikoku, hdya gubwatid nen kapangyariyan ni Juan a magbinyag, ten Diyos beman oni ten tolay?
Nadid, namgguron hidi sakay kinagi di, Ni kagiyn tam a, Ten Diyos, ay kagiyn na dikotam a, Bakin awan moy pinaniwalaan ti Juan?
Peru ni kagiyn tam bi a gubwat ten tolay, ay batuwn kitam ni tolayen hidi gapu maniwala hidi a essa a propeta ti Juan.
Kaya tummbbig hidi, Awan mi tukoy!
Kaya kinagi ni Jesus dikodi, Ni konahud ay awan ku bi kagiyn dikomoy ni hdya i gubwatid nen karapatan ku a maggamet ti bagayid a hidi iyd.
Nadid, kinagi ni Jesus i talinhagaid a iddi ten tolay hidi, Tehud a essa a tolay a nagmula ti ubas ten uma na sakay impabahala na iyud ten katiwala na hidi.
Kttapos ay ummangay siya ti adeyu a lugar sakay nagnalay pa haud.
Dikona skburas dn ti ubas ay pinaangay na en essa na a alipin tnni mngngay ten kabunong na a ubas.
Peru pkketa nen katiwala hidi ten alipin ay binlbg di sakay pinauli di a awan ti tawid.
Kaya nangutus siya a ruway ten essa na pa a alipin, peru binlbg di bi siya ti mas mahigpit nan ten dipalongu, ininsultu di siya sakay pinauli di bi a awan ti tawid.
Nadid, inutusan na en katllu, peru tinalinguwan di siya sakay pinalakad di.
Kinagi nen makkkao ten kaubasan, nya wd i dapat kuwid a gamitn?
Maganda wd ni en mahal ku a anak i paangayn kuwid haud.
Siguradu a igalang di siya.
Peru dikona a ketan nen katiwala hidi en anak nen makkkakao ay namgguron hidi, kinagi di, Iddi i magmanaid, bunuwn tam siya tnni makao tam en mana na.
Inluwas di siya ten kaubasan, sakay tulos di a binunu.
Kttapos ay kinagi ni Jesus, nya wd gamitnnid dikodi nen makkkao ten kaubasan?
Angay siya haud tnni bunuwn na en katiwala hidi ten kaubasan na, sakay iyatd na ten agum en kaubasan.
Pkkasanig nen tolay hidi ten kinagi ni Jesus ay kinagi di, Dyan nakuwan iyud ipagkaluub nen Diyos!
Inileng hidi ni Jesus sakay tulos na hidi a tinanung, Ni konahud ay nya kahuluganid nen nakasulat ten kasulatan a kona hddi En batu a inadiyan nen mgbilay hidi ay siya bali en pinakamahalaga a pamireng?
Ni deyaman en matknig ti batuwid a iyud ay maritu-ritu sakay ni deyaman en matppugan na ay mapaprset.
Naintendiyan nen tagapagtoldu hidi nen Kautusan sakay nen pinunu hidi nen padi hidi a hidi en patamakan ni Jesus ten talinhaga na.
Kaya pinurbaan di siya a dikppn ti odasid a iyud, peru nanteng hidi ten tolay hidi.
Kaya sinapulan di siya a manmanan.
Nangsuhul hidi ti sangan a tolay tnni magkukunwari a magaryok ti katutuhanan.
Ginamet di iyud tnni madikp di siya ten pggupos na tnni tehud hidi a meatubeng a kasu ten gubernador.
Nadid, kinagi nen espiyya hidi knni Jesus, Maistu, tukoy mi a tama i kkkagiyn muwen, sakay itttoldu muwen.
Tukoy mi bi a awan ka manuyu ten mataas hidi a tolay, nan itoldu mu en tatarudan a kagustuwan nen Diyos a gamitn nen tolay hidi.
nya ti palagay muwid, tama beman a magbayad kitam ti buwes ten Emperador ti Roma, oni awan?
Tukoy ni Jesus en maduks a ked ten isip di, kaya kinagi na dikodi, Kotam benid ti pilak a dinaryo.
Kndeya a rupa sakay ngaran i kedid ti pilakidi?
Ten Emperador ti Roma, kagi di.
Kaya kinagi ni Jesus dikodi, Ni konahud ay iyatd moy ten Emperador en para ten Emperador.
Sakay en para ten Diyos ay iyatd moy bi ten Diyos.
Awan ti nangyari ten planu di a madikp ti Jesus ten pggupos na ten atubengn nen tolay hidi.
Sakay awan hidi ti nakagi gapu nabigla hidi ten intbbig na.
Nadid, tehud a sangan a Saduseo a ummangay knni Jesus.
Hidi iyd en grupu nen Judio hidi a awan maniwala a mabiyag a ruway en ngkatay dn a tolay.
Kinagi di, Maistu, insulat ni Moises ten kautusan en kona hddi, Ni matay en essa a lllaki a awan hidi ti anak ay ten kabinga na ay kailangan a pakasalan nen wadi nen lllaki en bilu tnni magkahud hidi ti anak para ten natay.
Nadid, tehud a pittu a mattkaka a lllaki.
Nkkabinga en kaka peru natay siya a awan ti anak.
Kttapos ay pinakasalan nen wadi na en bilu, peru natay bi a awan bi ti anak.
Kona bi hud en nangyari ten katllu hanggan ten kapittu.
Naessa-essa a nakabinga nen bbbi en pittu a mattkaka.
Peru ngkatay hidi a atanan a awan ti anak.
Ten katapusan ay natay bi en bbbi.
Nadid, ten kkkabiyag a ruway, ay deya ten pittu i tenggiynnid nen bbbi a kabinga na ta hidi a atanan ay nakabinga na?
Tinbbig hidi ni Jesus, Ti biyagid a iddi ay mkkabinga en tolay hidi.
Peru en tolay hidi a karapatdapat a mabiyag a ruway ay awan dn mkkabinga.
Kumn dn hidi a en anghel hidi a awan matay, sakay anak hidi nen Diyos gapu kabilang hidi ten nabiyag hidi a ruway.
Maski ti Moises ay pinatunayan na bi a mabiyag a ruway en ngkatay dn hidi.
Gapu ten nangyari a tungkul ten maggerab a marenggd a kayu, ay nginaranan na en Panginoon a Diyos ni Abraham, Diyos ni Isaac sakay Diyos ni Jacob.
Kaya en Diyos ay bakn a Diyos nen patay hidi, nan Diyos nen biyag hidi, gapu ten Diyos en atanan a tolay ay biyag.
Kinagi nen sangan a tagapagtoldu nen Kautusan, Maistu, mahusay en intbbig mu!
Kaya awan dn ti nangahas a magtanung a ruway.
Kttapos ay nagtanung ti Jesus dikodi, Konya a makagi nen tolay a en Cristo ay anak ni David?
Ti David dn a mismu nagkagiyid ten Libru nen Kansiyon hidi a, Kinagi nen Panginoon ten Panginoon ku, Mggetnud ka ti kawanan kuwiday, mentras awan ku mapasuku dikomu en atanan nen kalaban mu hidi.
Nadid, ti David dn en nangdulaw ten Cristo a Panginoon, konya a makagi nen tolay a siya ay anak ni David?
Mentras a mgsanig en tolay hidi knni Jesus ay kinagi na ten disepulus na hidi, Mangilag kam ten tagapagtoldu hidi nen Kautusan gapu gugustu di a magsulot ti mgkaganda a badu a malayon tnni mapansin hidi nen katolayan.
Sakay gugustu di bi a igalang hidi.
Kona labi hud gugustu di bi a mggetnud ten pang-marangal a pggetnudan ten sinagoga hidi sakay ten handaan hidi.
Sssamantalan di en ari-ariyan nen bilu hidi, mgdadasaln hidi ti atakdug peru wari-wari la.
Kaya lalu pa a dumggi en magin parusa di.
