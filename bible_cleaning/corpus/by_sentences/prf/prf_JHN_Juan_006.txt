Kttapos ni iyud ay ummarabes ti Jesus ten dibelyu nen Minalnu ti Galilea, a ngngngaranan di labi a Minalnu ti Tiberias.
Inunud siya nen makpal a tolay, gapu netan di en pgpapiyya na ten tehud hidi a saket.
Summangkay ti Jesus ten bukid kaguman na en disepulus na hidi sakay nggetnud hidi haud.
Adeni dn tenhud en Piyesta nen Aldew nen Pgtalib nen Judio hidi.
Pkkatan-aw ni Jesus ten mamagdemttan a makpal a tolay, ay tinanung na ti Felipe, Hdya kitam a makabali ti tinapay a kann ni tolayen hidi?
Kinagi na la iyud tnni purbaan na ti Felipe, tukoy dn ni Jesus i gamitn naid.
Tummbbig ti Felipe, Ti kakpal diyen, ay maski ni walu a bulan a suweldu ni essa a tolay ay awan makakayaw dikodi maski ni tgsabadit la hidi.
Kinagi ni Andres a essa ten disepulus na hidi a kapatkaka ni Simon Pedro, Tehud hddi a anak a lllaki a tehud a balon a limma a tinapay sakay duwwa a ikan, peru awan iyd makakayaw ti kakpal diyen.
Kinagi ni Jesus ten disepulus na hidi, Pggetnudn moy hidi.
Nggetnud ngani en tolay hidi ten malawak a kalamonan.
En bilang nen kalllakiyan ay umabut ti limmang libu.
Inalap ni Jesus en tinapay, sakay nagpasalamat ten Diyos.
Kttapos ay impetagtag na ten tolay hidi, kona bi hud en ginamet na ten ikan.
Nakakan hidi a atanan sakay nabssug.
Dikona makakan dn en tolay hidi ay kinagi ni Jesus ten disepulus na hidi, Puronn moy atanan subra tnni awan masayang.
Dikona mapuron di en subra, ay nakapuron hidi ti sapulu ay ti duwwa a lkba.
Pkketa nen tolay hidi ten ginamet ni Jesus ay kinagi di, Talaga ngani a siya en Propeta a umangay ti munduwiday!
Peru nahalata ni Jesus a umadeni en tolay hidi sakay pilitn di siya a gamitn a hari, kaya lummakad siya a mgge-essa sakay summangkay ten bukid.
Dikona pggapon dn ay ummangay en disepulus hidi ten gilid nen minalnu.
Summakay hidi ten abeng a paarabes ti Capernaum.
Gibi dn ay awan palla ummunud ti Jesus dikodi.
Bigla a dummddekl en tagmk gapu ten mabegsk a pars.
Dikona makabusay hidi ti manga limma hanggan nnm a kilumetru, ay netan di ti Jesus a maglakad ten dibabew nen dinom a patamu ten abeng, sakay minentingan hidi.
Peru kinagi na dikodi, Dyan kam manteng.
Sikn iyd!
Nasaya hidi a nangpasakay knni Jesus, sakay pagdaka hidi a nakademt ten angayan di.
Ten kailawan na ay netan nen tolay hidi a ked haud a ked palla en essa a abeng.
Tukoy di a ti Jesus ay awan kaguman nen disepulus na hidi, gapu hidi la en lummakad a ngsakay ten abeng.
Dummemt bi en agum a abeng a gubwat ti Tiberias sakay nagdung haud ten tapat nen kummanan di ten tinapay a impasalamat nen Panginoon.
Dikona ketan nen tolay hidi a awan dn haud ti Jesus maski en disepulus na hidi, ay summakay hidi ten abeng hidi a patamu ti Capernaum tnni aryokn di ti Jesus.
Dikona ketan di ti Jesus ten dibelyu nen minalnu ay tinanung di, Nengkan ka pa hddi Maistu?
Kinagi ni Jesus, I tatarudanid ay kaya aryoknnk moy ay bakn a gapu ten netan moy hidi a himala nan gapu nakakan kam ti tinapay sakay nabssug.
Dyan kam magaryok ti pagkain a masida la nan en pagkain a awan masida sakay makapangatd ti biyag a awan ti katapusan.
Iyn en iyatd dikomoy nen Anak nen Tolay, gapu siya en inatddan nen Diyos Ama ti konahud a kapangyariyan.
Kaya kinagi di knni Jesus, nya i dapat miyid a gamitn tnni masunud mi en kaluuban nen Diyos?
Kinagi ni Jesus, Iddi en gustu nen Diyos a gamitn moy, sumampalataya kam ten inutusan na.
Kinagi di knni Jesus, nya i mepeta muwid dikomi a himala tnni sumampalataya kami?
nya i gamitn muwid?
En ninunu mi hidi ay kinuman ti mana ten kaparangan.
Kona ten nesulat ten kasulatan, Intdenan hidi ni Moises ti tinapay a gubwat dilanget.
Kinagi ni Jesus dikodi, Kagiyn ku dikomoy en tatarudan, bakn a ti Moises en nangatd ti pagkain a gubwat dilanget.
En Ama ku en nangatd dikomoy ti tinapay a gubwat dilanget.
Gapu en pagkain a gubwat ten Diyos ay en dummibbbi a gubwat dilanget sakay mangatd ti biyag ti munduwiday.
Tummbbig hidi, Panginoon, ni kona haud ay tdenan mu kami a pirmi ti iyn a pagkain.
Kinagi ni Jesus dikodi, Sikn en tinapay a makapangatd ti biyag.
En umadeni dikoku ay awan dn magalp maski nikan sakay en sumampalataya dikoku ay awan dn mauwaw maski nikan.
Peru kagiyn ku dikomoy, a minetak moy dn peru awan kam padi sumampalataya dikoku.
Umadeni en atanan a iyatd nen Ama ku dikoku, sakay awan ku palakadn maski nikan en deyaman a umadeni dikoku.
Dummibbbiyk a gubwat dilanget, bakn a para gamitn ku en kagustuwan ku, nan en kagustuwan nen nangutus dikoku.
Iddi en kagustuwan na: awan ku dapat a pabayan a mepahamak maski essa ten inyatd na hidi dikoku, nan biyagn ku siya a ruway ten katapusan a aldew.
Gapu iddi en kagustuwan nen Ama ku: en atanan nen tumenggi sakay sumampalataya ten Anak ay magkahud ti biyag a awan ti katapusan.
Sakay biyagn ku hidi a ruway ten katapusan a aldew.
Pkkasanig nen Judio hidi, ay namgganasasan hidi gapu ten kinagi na a, Sikn en tinapay a dummibbbi a gubwat dilanget.
Kinagi di, Awan beman siya ay ti Jesus a anak ni Jose?
Tukoy tam en dddikl na hidi, konya na a makagi a gubwat siya dilanget?
Kinagi ni Jesus dikodi, Bakin mamgganasasan kam?
Awan ti makaadeni dikoku ni awan siya inyadeni nen Ama a nangutus dikoku.
Sakay en umadeni dikoku ay biyagn ku a ruway ten katapusan a aldew.
Nesulat ten libru nen propeta hidi a, Sakay tolduwan hidi a atanan nen Diyos.
Balang mgsanig ten Ama ku sakay natolduwan ay umadeni dikoku.
Bakn a gustu naid a kagiyn ay tehud dn a naketa ten Ama; en naggubwat la ten Diyos en naketa ten Ama.
Tandaan moy kagiyn kuwidi dikomoy: en sumampalataya dikoku ay magkahud ti biyag a awan ti katapusan.
Sikn en tinapay a makapangatd ti biyag.
Kinuman en ninunu moy hidi ti manna ten kaparangan, sakay ngkatay labi hidi.
Peru ni deyaman en kuman ten tinapay a dummibbbi a gubwat dilanget ay awan dn matay.
Sikn en tinapay a makapangatd ti biyag a dummibbbi a gubwat dilanget.
Mabiyag a awan ti katapusan en deyaman a kuman ti iyd.
Sakay en iyatd ku a tinapay ay en bggi ku tnni mabiyag en atanan a tolay.
Pkkasanig nen Judio hidi ay namagtalu-talu hidi.
Konya kan a meatd ni tolayid a iyn i bggi na en para kann tam?
Kaya kinagi ni Jesus dikodi, Kagiyn ku dikomoy tatarudanid, mentras a awan moy kann en bggi nen Anak nen Tolay sakay inumn en digi na ay awan kam magkahud ti biyag.
Peru en kuman ten bggi ku sakay uminom ten digi ku ay magkahud ti biyag a awan ti katapusan, sakay ruway ku siya a biyagn ten katapusan a aldew.
Gapu en bggi ku ay siya en tatarudan a pagkain, sakay en digi ku ay siya en tatarudan a dinom.
Kaya ni deyaman en mangkan ten bggi ku sakay uminom ten digi ku ay manatili dikoku sakay manatiliyk bi dikona.
En biyag a Ama en nangutus dikoku, sakay mabiyagk gapu dikona.
Kona labi hud, en deyaman a mangkan dikoku ay mabiyag a gapu dikoku.
Iyd en tinapay a dummibbbi a gubwat dilanget.
Awan iyd kaparehu nen kinan nen ninunu moy hidi ten kaparangan; ngkatay labi hidi maski ni kinuman hidi ti iyud.
En kuman ti iyd a tinapay ay mabiyag a awan ti katapusan.
Iyd en kinagi ni Jesus ten sinagoga dikona a nagtoldu siya ti Capernaum.
Dikona nasanig nen disepulus na hidi en pgtoldu na ay kinagi nen kakpalan dikodi, Madggi iyd a pgtoldu na, deya makaintendiyid han?
Tukoy ni Jesus a mamgganasasan en disepulus na hidi tungkul ten intoldu na kaya kinagi na dikodi, Gapu beman ti iyd ay lakadank moy dn?
Iyud pa beman wd ni ketan moy dn en Anak nen Tolay a dumisunu a tamu ten dati na a pppgyanan?
En Ispiritu en mangatd ti biyag; awan iyd magamet nen tolay.
En upos hidi a kinagi ku dikomoy ay ispiritu a mangatd ti biyag.
Peru tehud a sangan dikomoy a awan maniwala dikoku.
Nakagi iyd ni Jesus gapu sapul pa ten sapul ay tukoy na dn en awan hidi maniwala dikona, sakay en mngtokyon dikona.
Sakay kinagi na pa, Iyd en dahilan kaya ku a kinagi dikomoy a awan ti makaadeni dikoku ni awan gustuwn nen Ama.
Sapul haud ay makpal dn en ummadg ten disepulus na hidi sakay awan dn hidi nkkuyug dikona a ruway.
Kaya kinagi ni Jesus ten sapulu ay ti duwwa, nya, lakadank moy beman bi?
Kinagi ni Simon Pedro, Panginoon, hdya pa beman angayan miyid?
Ked dn dikomu en upos hidi a makapangatd ti biyag a awan ti katapusan.
Maniwala kami, sakay siguradu kami a siko en Banal a gubwat ten Diyos.
Tummbbig ti Jesus, Awan beman pinili takam a sapulu ay ti duwwa?
Peru en essa dikomoy ay diyablo!
En kinagi ni Jesus ay tungkul knni Judas a anak ni Simon Iscariote.
Ti Judas ay essa ten sapulu ay ti duwwa sakay siya en mngtokyon knni Jesus.
