Simakat na hi sa pa taas kumpit asibi, ampa na sila imuntas pa hansipak hunasan harap madtu nagbing pa luggiya dira niya.
Didtu mn sila, awn diy mawn kan sa hambuuk tau nasasakit, nagpapatay in baran niya, kimukulang na sadja ha kulangan niya.
Na, pagkita hi sa sin makusug in pangandul sin manga tau nagdar ha nsakit, laung hi sa ha tau nagpapatay in baran, Ayaw kaw mabuga, Utu!
Iyampun na in manga dusa mu.
Manjari ini awn manga guru sara agama duun.
In manga guru ini kaibanan naghuna-huna, amu agi, Uy, in tau ini namung pangkal pa Tuhan!
Kiyaingatan hi sa bang unu in ppikil nila.
Laung hi sa, Mayta mang in ha lawm pikilan niyu?
Ha pikil niyu, unu in maluhay hipamung ha tau, bang aku umiyan, Iyampun na in manga dusa mu.
Atawa umiyan ha tau nasasakit, Bangun kaw ampa kaw panaw?
Na, dihilan ta kamu tanda sin in aku amu in Anak Mnusiya awn kapatutan ku umampun sin dusa sin manga mnusiya.
Sakali laung hi sa ha tau amu in nagpapatay in baran, Utu, bangun kaw mumusa in kulangan mu ampa kaw uwi na!
Sakali nagbangun na in tau yadtu, ampa siya miyanaw na minuwi.
Na, miyuga in manga tau nakakita.
Piyudji nila in Tuhan sin kawasa dhil niya pa mnusiya maghinang sin biya ha ini.
Sakali ming na hi sa dayn didtu.
Ha sabu sila miyamanaw, kta hi sa in hambuuk mangangawa sukay pa parinta, naglilingkud ha pustu pagkakawaan sukay.
In ngn niya hi Matiyu.
Laung hi sa kaniya, Kari kaw agad kku magguru.
Na, magty timindug hi Matiyu ampa miyagad kan sa.
Ha sabu hi sa iban sin manga mulid niya nagkakaun ha by hinda Matiyu mataud mangangawa sukay pa parinta iban manga kaibanan tau baldusa in miyawn limamud kanda sa simw nagkaun hangka-lamisahan.
Sakali kta sin manga tau parhimpunan Parisi sin miyawn in manga tau ini simw nagkaun.
Na, nangasubu in manga tau Parisi ha manga mulid hi sa, laung nila Mayta magsw magkaun in guru niyu iban sin manga mangangawa sukay pa parinta iban sin manga tau baldusa?
Diyungug hi sa in pangasubu nila.
Na, diyalil niya kaagi in sambung niya kanila, laung niya, In manga tau way sakit di magkagunahan mangungubat, amu da in magkagunahan mangungubat in manga tau nasasakit.
Kadtu kamu, htiha niyu bang unu in maana sin kiyasulat ha Kitab, amu agi Bukun mahalga kku in manga hayup hiungsud niyu pagkulbanan.
Sagawa in kabayaan ku tuud, bayngulungun kamu ha pagkahi niyu.
Laung isab hi sa, In maksud ku miyari pa dunya, bukun paagarun kku in manga tau, amu in imiyan, in sila mabuntul, sa miyari aku supaya magad kku in manga tau baldusa amu in biya sapantun tau taga sakit.
Manjari awn manga mulid hi Yahiya amu in mangliligu in miyawn kan sa nangasubu.
Laung nila, Tuwan, in kami ini iban sin manga tau Parisi mawmu magpuasa, sagawa in manga mulid mu di tuud magpuasa.
Mayta baha?
Diyalil kaagi hi sa in sambung niya kanila, laung niya, Masusa ka in manga luruk ha pagtiyaunan bang in pangantin usug masi yaun pa duun kanila?
Tantu di!
Sagawa dumatung da in waktu in pangantin usug kawaun na dayn kanila.
Na, bang dumatung na in waktu yan in sila magpuasa na.
Pagubus nagdalil hi sa pasal sin panghindu nakauna iban sin panghindu niya.
Laung niya, Wayruun tau in magtupak sin ps-ps bagu pa tamungun daan, sabab in ps-ps bagu hipanupak kumungkung da, na gm mayan lumaggu in gisi ha tamungun.
Iban wayruun tau lumuun sin tubig anggul biya tuba, amu in masi pa nagbubukal, pa luluunan pais hayup, amu in daan iban matugas na, sabab bang biya hdtu in kaagi, na in luluunan pais hayup, amu in daan iban matugas na, tantu mabustak.
Na, maasag na in tubig anggul iban magkang na in luluunan pais hayup.
Sa in tubig anggul amu in bagu subay hiluun ha luluunan pais hayup bagu.
Na, di maluppas in tubig anggul iban sin luluunan niya.
Ha sabu hi sa nagbibichara, awn hambuuk nakura sin langgal in miyawn kaniya ampa simujud ha alupan niya.
Laung niya kan sa, Tuwan, in anak ku babai hayn-duun sadja miyatay, sa bang kaw magad kku ampa mu siya kaputan, tantu mabuhi siya magbalik.
Magty na hi sa timindug ampa miyagad iban sin manga mulid niya ha tau nakura sin langgal.
Sakali awn imuurul kan sa hambuuk babai nasasakit giyuguwaan dugu, hangpu tagduwa tahun na in lugay niya.
Simuuk siya pa taykud hi sa, ampa niya iyabut in duhul sin juba niya, sarang sadja dimaggut in lima niya.
Laung niya ha lawm atay niya, Bang ku sadja kakamputan in juba niya, tantu kaulian aku.
Kiyasayuhan hi sa sarta himundung siya, ampa siya himarap pa ulihan.
Sakali kta niya in babai.
Laung niya kaniya, Inda, ayaw kaw mabuga!
In kusug sin parachaya iban pangandul mu amu in nakauli kaymu.
Na, ha waktu da yadtu magty kiyaulian in babai.
Sakali limanjal na hi sa pa by sin tau nakura sin langgal.
Pagsd niya pa by kta niya in manga magmumulsiku bang awn kamatayan iban sin manga tau nahihiluhala.
Laung hi sa, Guwa kamu katn!
Wala miyatay in bata ini, sa natg sadja!
Sakali piyagkatawahan hi sa sin manga tau.
Pagubus, napaguwa mayan in manga tau dayn ha lawm by, miyadtu na hi sa pa lawm bilik sin bata ampa niya kiyamputan in lima sin bata.
Sakali nagbangun na in bata babai.
Magty simaplag in suysuy pasal sin nahinang hi sa pa katilingkal sin paghula.
Sakali gimuwa na hi sa dayn ha by sin tau nakura sin langgal ampa siya miyanaw.
Ha sabu niya miyamanaw, awn duwa tau buta imuurul ha ulihan niya.
Naguulang sila karuwa, amu agi, Andu, hambuuk panubu hi Daud, kaulungi kami.
Sampay hi sa nakasd na pa lawm by masi imuurul in duwa tau buta.
Sakali iyasubu sila hi sa, laung niya, Na, magkahagad tuud kamu sin kaulian ta kamu?
Huun, Tuwan, in sambung sin duwa buta.
Sakali, kiyaputan na hi sa in mata nila karuwa, ubus laung niya kanila, Na, dayn ha sabab sin parachaya iban pangandul niyu, maawn in piyangayu niyu.
Na, saruun-duun da nagbalik in pangita nila.
Nagibut-ibut tuud hi sa kanila, laung niya, Ayaw kamu magsuysuy minsan kansiyu pasal ini!
Sagawa pagg nila, nanuysuy da sila pa manga tau ha katilingkal sin paghula yadtu pasal sin nahinang hi sa kanila.
Ha sasang sng na gumuwa in duwangka-tau yadtu dayn didtu, awn na isab hambuuk tau diy mawn kan sa.
In tau ini naumaw pasal siyusd siya saytan.
Sagawa pagpaguwa hi sa sin saytan dayn ha baran niya magty da isab in tau yadtu nakabichara.
Nahaylan in katn tau nakakita, laung nila pakaniya-pakaniya Dayn sin tagna wala kitaniyu nakakita sin biya ha ini d ha hula sin bangsa natu Israil.
Sagawa laung sin manga tau Parisi, Nakura sin manga Saytan sayan in nagdihil kaniya barakat pagpaguwa sin manga saytan.
Manjari nalatag hi sa in katn dira iban manga kawman ha paghula yadtu.
Nanghindu siya ha manga langgal iban nagnashat siya sin Bayta Marayaw pasal sin pamarinta sin Tuhan.
Lgi piyauli niya in manga tau amu in nasasakit sin indaginis lamma iban sakit.
Pagkita hi sa sin baanan tau, landu tuud siya limuuy kanila sabab ha lawm kasusahan sila iban wayruun makatabang kanila.
Biya sila sapantun manga bili-bili wayruun magiipat kanila.
Sakali laung hi sa pa manga mulid niya, In manga tau mabaya na magad ha hindu sin Bayta Marayaw biya sila sapantun manga bunga sin tiyanum, amu in tp na tuud pusuun, sagawa hangkatiyu da in magpupusu.
Hangkan pangayu-ngayu kamu duwaa pa tagdapu sin uma, bang mayan siya magdaak mari manga tau tumabang magpusu sin manga bunga sin tiyanum.
