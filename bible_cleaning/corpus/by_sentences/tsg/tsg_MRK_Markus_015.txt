Manjari, pagbulat mahinaat, in manga nakura kaimaman nags-s nagtipun iban sin manga nagtatau-maas sin hula iban sin manga guru sin sara agama iban na sin katn nakura Yahudi manghuhukum, ampa sila nagisun sin hinangun nila.
Kiyadinahan nila hi sa ampa nila diy madtu tiyukbal pa lawm lima hi Pilatu.
Na, iyasubu hi sa kaagi hi Pilatu, laung niya, Ikaw na ka in sultan sin manga Yahudi?
Na, biya na sin kiyapamung mu, in sambung hi sa.
Na, mataud in tiyuntut sin manga nakura kaimaman kan sa.
Hangkan, iyasubu na isab nagbalik hi sa kaagi hi Pilatu, laung niya, Way ka hikaraawa mu ha manga bichara nila yan?
Diyungug mu na in taud sin tiyuntut nila kaymu!
Sagawa wala isab simambung hi sa minsan hangka-kabtang.
Na, landu tuud nainu-inu hi Pilatu.
Na, sakahaba waktu sin Haylaya Paglappas dayn ha Kamatay, biya sin pagkabiyaksahan hi Gubnul Pilatu, magpaguwa siya hambuuk pilisu amu in kabayaan sin manga tau paguwaun.
Na, ha waktu yadtu awn hambuuk tau pagngnan hi Barabbas in najijl.
In tau ini agad ha manga tau namunu ha waktu sin pagpangatu nila ha parinta.
Manjari, nakapagtipun mayan in manga tau, nangayu na sila kan Pilatu paguwaun in hambuuk pilisu biya sin addat niya tahun-tahun.
Na, iyasubu hi Pilatu in manga tau, laung niya, Na, unu in kabayaan niyu?
Puasun ku kaniyu in sultan sin manga Yahudi?
Na, kiyaingatan hi Pilatu sin in manga nakura kaimaman maabughu kan sa, hangkan tiyukbal nila hi sa mawn kaniya.
Na, bcharahan sin manga nakura kaimaman in manga tau mataud hipapangayu paguwaun hi Barabbas, bukun hi sa.
Nangasubu nagbalik hi Pilatu in manga tau, laung niya, Na, unu in kabayaan niyu hinangun ku ha tau amu in giyulal niyu sultan sin manga Yahudi?
Imulak in manga tau, laung nila, Palansangan siya pa usuk!
Mayta, unu in dusa nahinang niya?
laung hi Pilatu ha manga tau.
Sagawa wala siyambag sin manga tau in pangasubu niya.
Gm mayan nagulak makusug in manga tau, laung nila, Palansangan siya pa usuk!
Na, hi Barabbas in piyaguwa hi Pilatu sabab kabayaan niya sulutun in kabayaan sin manga tau.
Ubus piyalubakan niya na hi sa ampa niya tiyukbal pa manga sundalu hipapalansang pa usuk pagpatayan kaniya.
Sakali diy na sin manga sundalu hi sa madtu pa lawm halaman by dakula piyaghuhulaan sin gubnul.
Pagubus, tpun nila mawn in katn sundalu hangka-panji ampa piyaglangugan sin manga sundalu hi sa.
Ingan nila in badju hi sa ampa nila siya siyulugan sin siub badju taluk biya lupa sin siub sin badju sin sultan.
Ubus ampa nila liyubid in sanga sin kahuy matunuk hnang biya kuruna ampa nila siyangun pa hi sa.
Ubus, ampa bahasa liyaggu nila hi sa, laung nila, Mabuhay, in Sultan sin manga Yahudi!
Liyubak nila hi sa sin kahuy-kahuy ha iban piyagluraan nila siya.
Pagubus, ampa sila simujud ha alupan hi sa, bahasa nagpakita sin pagaddat nila kaniya.
Na, naubus nila mayan piyaglangugan hi sa, ingan nila na in siub badju taluk dayn kan sa, ampa nila siya siyulugan nagbalik sin badju niya.
Ubus diy nila na siya pa guwa, madtu pa lugal paglansangan kaniya pa usuk.
Manjari ha tudju nila madtu pa lugal pagpatayan, piyagbk nila in hambuuk tau pagngnan hi Simun, ld dayn ha gimba mawn pa dira.
Sakali liyugus sin manga sundalu hi Simun piyapagd sin usuk paglansangan kan sa.
In hi Simun ini tau dayn ha hula Kirini.
Siya in ama hi Iskandal kay Rupus.
Diy nila hi sa madtu pa lugal pagtawagun Gulguta, in maana niya kulakub .
Pagabut nila madtu, dhilan nila hi sa sin tubig anggul biya tuba liyalamuran sin ubat pagtawagun mira.
Sagawa di minum hi sa.
Na, hiyubuan nila in tamungun hi sa, ubus ampa nila siya liyansang pa usuk.
Ubus ampa nila piyagbahagian in tamungun hi sa.
Piyagkuut-kuutan nila bang unu in masuku sin hambuuk pa hambuuk.
Lisag siyam sin mahinaat in kalansang kan sa pa usuk.
Awn manga kabtangan siyulat amu agi, In Sultan sin manga Yahudi.
Amu yan in tuntut kaniya.
Na, awn da isab duwa mundu liyansang pa usuk diyungan kan sa.
In hambuuk liyansang ha usuk ha dapit pa tuu hi sa, hti in hangka-tau ha dapit pa lawa.
Na, naagad tuud in kiyasulat ha lawm Kitab, amu agi, tung siya agad ha manga tau mang.
Na, in manga tau maglalabay, pagkita nila kan sa, magilung-ilung sadja sin nila tanda sin pangudju-ngudju nila kaniya iban liyagi-lagi nila hi sa.
Laung nila, Aha, na, in bayta mu malubu mu in By sin Tuhan ubus mapatindug mu magbalik ha lawm ty adlaw.
Na, tabanga na in baran mu, naug na kaw dayn ha taas sin usuk yan!
Damikkiyan, piyaglagi-lagi da isab hi sa kaagi sin manga nakura kaimaman iban sin manga guru sin sara agama.
Laung sin pakaniya-pakaniya, Natabang niya in tau dugaing dayn ha kamulahan, sagawa in baran niya di niya matabang.
Na, in Almasi amu in sultan sin bangsa Israil, subay makanaug dayn ha usuk yan bihaun ampa kami magparachaya kaniya!
Damikkiyan, in duwa mundu amu in liyansang da isab pa usuk duun ha daig hi sa, nanglagi-lagi da isab kaniya.
Manjari, naabut mayan ugtu suga nanigidlum na in katilibut sin hula sampay naabut lisag t sin mahapun.
Na, pagabut mayan manga lisag t sin mahapun nagsuwara matanug hi sa, laung niya, Iluy iluy, lama sabaktani?
In hti niya, Ya Tuhan ku, mayta mu aku piyasran?
Na, pagdungug sin manga kaibanan tau nagtitindug duun nas in pangdungug nila.
Laung nila, Na, taynghug kamu!
Tiyawag niya hi Ilyas!
Sakali dimagan in hambuuk tau kimawa luppus ampa niya hiyagum pa tubig anggul biya tuba.
Pagubus, ampa niya biyutang in luppus pa duhul sin kahuy-kahuy ampa niya diyuhal piyasupsup kan sa iban laung niya, Tagad kamu!
Kitaun natu bang siya tabangun hi Ilyas panaugun dayn ha taas usuk yan!
Na, nagsuwara matanug hi sa, ubus ampa miyugtu in napas niya.
Pagbugtu na mayan sin napas niya, magty nagisi nagduwa dayn ha taas pa duhul in kurtina marakmul didtu ha lawm By sin Tuhan.
Na, awn hambuuk kapitan in nagtitindug duun ha alupan sin usuk piyaglansangan kan sa, in nakakita sin katn naawn ha pagbugtu sin napas hi sa.
Laung niya, Tantu na tuud sin in tau ini amuna in Anak Tuhan!
Na, awn isab manga babai duun nagkikita dayn ha kalayuan.
Miyamagad ha manga kababaihan ini hinda Mariyam amu in babai dayn ha dira Magdala, hi Salumi iban hi Mariyam, amu in ina hi Jusis kay Yakub amu in kabungsuhan.
In manga babai ini miyagad iban nagpalihala kan sa sin duun pa siya ha Jalil.
Mataud da isab kaibanan babai duun in miyagad kan sa mawn pa Awrusalam Baytal Makdis.
Manjari, himapun mayan tuud dimatung na hi Yusup amu in tau dayn ha dira Arimati.
In siya ini hambuuk kunsiyal sin agama Yahudi piyagaaddatan, amu in timatagad da isab sin waktu tumindug in pamarinta sin Tuhan.
Pagga pagkikinsumun na in adlaw Sabtu, amu in adlaw paghali-hali iban pagpudji pa Tuhan, hti niya waktu na sin pagsaddiya, timawakkal hi Yusup miyadtu kan Pilatu nangayu sin bangkay hi sa.
Na, nainu-inu hi Pilatu pagdungug niya sin miyatay na hi sa.
Tiyawag niya in hambuuk kapitan ampa niya iyasubu bang malugay na miyatay hi sa.
Na, pagdungug niya dayn ha kapitan, sin patay na hi sa, tiyugutan niya na hi Yusup kumawa sin bangkay hi sa.
Na, miyadtu na hi Yusup nam kuku puti marayaw, ubus ampa siya miyadtu kimawa sin bangkay hi sa.
Siyaput niya in bangkay, ampa niya biyutang pa lawm kubul amu in batu dakula liyungagan hnang biya lupa sungab batu.
Pagubus ampa niya giyulung in hambuuk batu piyagtambul sin sran pa lawm kubul.
Hi Mariyam amu in babai dayn ha Magdala iban hi Mariyam amu in ina hi Jusis duun nagkikita sin pagkubul kan sa.
Kta nila in pagbutang kan sa pa lawm kubul.
