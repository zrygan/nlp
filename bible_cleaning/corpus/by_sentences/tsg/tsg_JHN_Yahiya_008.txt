Sagawa in hi sa miyadtu pa Bd Jaytun.
Pagmahinaat, subu-subu pa miyadtu siya nagbalik pa halaman sin By sin Tuhan.
Na, in manga tau mataud nagtipun na isab katn mawn kaniya.
Na limingkud hi sa ampa siya nanghindu na isab ha manga tau.
Sakali miyawn in manga guru sin sara agama iban manga Parisi nagd sin hambuuk babai bakas iyabutan nagjina iban sin usug bukun halal kawin niya.
Piyatindug nila in babai ha alupan sin manga tau.
Laung nila kan sa, Tuwan Guru, in babai ini mattan tuud iyabutan nagjina iban sin usug bukun halal kawin niya.
Ha lawm sara daakan hi Musa in babai abutan maghinang biya ha yan subay tiluun sin batu patayun.
Na, bang ikaw, unu in hukuman hirihil natu kaniya?
Na, namung sila biya ha yan bat nila malusut hi sa ha bichara, hti makabk sila dn hikatuntut kan sa.
Sagawa imanduk hi sa ampa siya nagsulat ha lupa iban sin tudlu niya.
Sagawa masi namn sila nangangasubu.
Na, timunga hi sa ampa siya namung.
Laung niya, Hisiyu-siyu kaniyu in wayruun tuud dusa makajari na tumilu batu ha babai yan.
Pagubus imanduk siya nagbalik ampa siya nagsulat ha lupa.
Pagdungug nila sin pamung hi sa, naginut-inut sila ming hambuuk-hambuuk.
Miyuna in manga tau maas ampa simunud in katn.
Na, amura hi sa in nakapin duun iban sin babai masi nagtitindug.
Timunga hi sa ampa siya namung ha babai, laung niya, Inda, hawnu na in manga tau?
Way na minsan hangka-tau nakapin mutang kaymu hukuman?
In sambung sin babai, Way na, Tuwan.
Na, marayaw na, laung hi sa, minsan in aku, di da isab mutang kaymu sin hukuman patayun.
Kadtu na kaw uwi, sagawa ayaw na kaw maghinang magbalik sin makarusa.
Pagubus yadtu namichara na isab hi sa nagbalik ha manga tau.
Laung niya, Aku in ilaw amu in makarihil kasawahan ha mnusiya.
Hisiyu-siyu in magad kku, kasaumulan di na siya manaw ha katigidluman sabab awn na kasawahan niya amu in makarihil kaniya sin kabuhi tantu.
Laung sin manga Parisi kaniya, In ikaw yan magsaksi sin baran mu.
Bang in tau magsaksi sin baran niya wayruun tau magkahagad kaniya.
In sambung hi sa kanila, Minsan aku magsaksi sin baran ku, bunnal in bichara ku sabab kaingatan ku bang dayn hayn in giyuwaan ku iban kaingatan ku da isab bang harap pakain in kadtuun ku.
Sagawa in kamu di niyu kaingatan bang dayn diin in giyuwaan ku iban bang harap pakain in kadtuun ku.
In kamu in panara niyu ha tau labay dayn ha pikilan sadja sin mnusiya.
Ampa in aku di aku manara ha tau minsan hisiyu.
Malayngkan, laung hi sa, bang aku in manara, mabuntul sadja in hukuman ku sabab bukun isa-isa ku in manara.
Duwa kami iban sin Ama ku amu in nagdaak kku mari.
Biya na sin kiyabayta ha lawm sara niyu, bang awn duwangka-tau sumaksi ampa magtaayun in daawa nila, hti niya bunnal in bichara nila.
Na, ha tungud sin kasabunnalan sin bichara ku, awn da isab duwa saksi, aku baran ku iban sin Ama ku amu in nagdaak kku mari.
Imasubu in manga Parisi kan sa, amu agi, Hariin in ama mu?
Sagawa in sambung hi sa, Bang niyu aku di kaingatan tantu di niyu isab kaingatan in Ama ku, sabab bang niyu kaingatan bang hisiyu aku, tantu kaingatan niyu da isab bang hisiyu in Ama ku.
Na, in manga yan kiyabichara hi sa ha sabu siya nanghihindu didtu ha halaman sin By sin Tuhan, masuuk ha bilik kiyabutangan sin paghuhulugan sarakka.
Wayruun tau makasaggaw kaniya sabab wala pa naabut in waktu kiyaganta sin Tuhan pagsaggaw kaniya.
Manjari biyalikan na isab hi sa in bichara niya ha manga tau.
Laung niya, In aku ini sng na magg dayn d.
Minsan biya diin in paglawag niyu kku, di niyu aku kabaakan.
Sampay sadja kamu mapatay di kamu mapuas dayn ha dusa hangkan di kamu makaurul pa kadtuan ku.
Na, nagasubu-iyasubuhi na in manga nakura Yahudi, laung nila, Unu baha in htihan sin bichara niya di kitaniyu makaurul pa kadtuan niya?
Maray siya magpatay sin baran niya!
In sambung hi sa kanila, In manga kamu yan tau d ha dunya.
Ampa in aku ini dayn ha surga.
In katn pikilan niyu yan pikilan sin tau dunya, sagawa in aku bukun biya sin pikilan niyu.
Hangkan biyaytaan ta kamu sin di kamu mapuas dayn ha dusa niyu sampay sadja kamu mapatay.
Bang kamu di magkahagad sin bayta ku kaniyu ha pasal sin baran ku, bang hisiyu aku, na biya na sin agi ku kaniyu sampay sadja kamu mapatay, di da mapuas in dusa niyu.
Laung nila kan sa, Mayta, hisiyu ba kaw tuud yan?
Laung hi sa, Bakas ta na kamu biyaytaan dayn sin tagna bang hisiyu aku.
Mataud pa in hibichara ku pasal sin manga hinang iban addat niyu amu in mapatut ku butangan hukuman sabab amuna in kabayaan sin nagdaak kku mari.
Lgi in katn bayta niya bunnal.
Amura in biyayta ku ha manga tau d ha dunya in diyungug ku dayn kaniya.
Na, wala kiyahtihan sin manga tau in piyagbichara hi sa pasal sin Tuhan, Ama niya.
Hangkan laung hi sa kanila, Bang maabut na in waktu in aku amu in Anak Mnusiya, hikalansang niyu na pa usuk pagpatayan ampa in usuk yan patindugun, na duun niyu na kaingatan bang hisiyu aku.
Lgi kaingatan niyu da isab sin wala aku nagbaya-baya naghinang unu-unu sin baran-baran ku sadja, sagawa amura in hindu ku ha manga tau in daakan kku sin Ama ku.
Taptap aku tiyatabang iban biyabawgbugan sin nagdaak kku mari pa dunya.
Wala niya aku piyasran, sabab in hhinang ku sadja amuna in unu-unu na makasulut kaniya.
Na, mataud in manga tau nakarungug sin pamung hi sa nagparachaya na kaniya.
Manjari namung hi sa ha manga Yahudi amu in nagparachaya kaniya, laung niya, Bang niyu kahagarun tuud in hindu ku kaniyu, in kamu yan mattan tuud mulid ku.
Makaingat na kamu sin kasabunnalan tuud dayn ha Tuhan.
In yan amu in makalimaya kaniyu dayn ha namamanyaga kaniyu.
In sambung sin manga Yahudi, In kami ini panubu hi Ibrahim.
Wala kami nabanyaga dayn sin tagna.
Mayta kaw imiyan malimaya kami dayn ha namamanyaga kmu?
In sambung hi sa kanila, Baytaan ta kamu sin kasabunnalan.
Hisiyu-siyu in mabaya sadja huminang sin makarusa, in siya yan mahinang banyaga sin baya niya huminang sin makarusa.
Biya na sin kiyaingatan niyu, in banyaga bukun lahasiya sin tagbanyaga kaniya.
Hangkan kunu-kunu waktu mabutas sila.
Sagawa in anak iban sin ama di mabugtu in pagtalianak nila.
Hangkan bang kamu puasun sin amu in Anak Tuhan, na tantu malimaya kamu dayn ha namamanyaga kaniyu.
Kaingatan ku in kamu manga panubu hi Ibrahim.
Sagawa mabaya kamu mamunu kku sabab di niyu matayma in kasabunnalan sin hindu ku.
In biyayta ku kaniyu amu in manga kta ku didtu ha hulaan sin Ama ku, sagawa in kamu, in hhinang niyu in bayta kaniyu sin ama niyu.
In sambung nila kan sa, Hi Ibrahim in tung namu ama.
Sagawa laung hi sa kanila, Bang kamu bunnal tuud panubu hi Ibrahim, na subay niyu hinangun in biya da isab sin nahinang hi Ibrahim.
Sagawa dugaing siya dayn kaniyu.
In kamu kabayaan niyu aku patayun sawkat ta na kamu biyaytaan sin kasabunnalan diyungug ku dayn ha Tuhan.
Na, in hi Ibrahim wala tuud nakahinang sin biya ha yan!
In hinang niyu yan biya da tuud isab sin hinang sin ama niyu.
Uy, laung nila kan sa, in Tuhan amura in hambuuk-buuk tuud Ama sin manga kami bangsa Yahudi.
Iban in kami mattan tuud manga anak niya.
Laung hi sa kanila, Na, bang bunnal in Tuhan Ama niyu tuud, na lumasa kamu kku, sabab in aku dayn ha Tuhan, hangkan yari aku d kaniyu bihaun.
Bukun aku miyari dayn ha baya sadja sin baran ku, sagawa kiyawakilan aku sin Tuhan mari.
Hangkan na kamu di makahti sin hindu ku sabab marugal tuud kamu ha hindu ku.
In Iblis amu in ama niyu , hangkan amu in kabayaan niya in iyaagad niyu.
In siya yan asal mamumunu dayn sin tagna.
Di siya mabaya sin kasabunnalan, sabab wayruun unu-unu kasabunnalan guwa dayn kaniya.
In hinang niya magputing sadja, miyamagad na ha addat niya putingan.
Asal siya putingan dayn sin tagna iban siya na in puunan sin katn puting.
Ampa in aku kasabunnalan in katn bayta ku kaniyu, hangkan di kamu magkahagad kku.
Hisiyu d kaniyu in makaiyan in aku taga dusa?
Na pagga kamu di makaiyan sin in aku taga dusa, na mayta kamu di magkahagad sin in bayta ku kaniyu kasabunnalan?
Bang in tau bunnal suku sin Tuhan, tantu magkahagad siya sin hindu dayn ha Tuhan.
Sagawa in kamu bukun suku sin Tuhan, hangkan di kamu magkahagad sin hindu dayn kaniya.
Laung sin manga nakura Yahudi kan sa, Bukun ka bunnal in agi namu in ikaw tau Samariya bukun tuud Yahudi, iban in ikaw siyasaytan?
In sambung hi sa, Bukun aku siyasaytan, sabab liyalaggu ku in Ama ku.
Sagawa in kamu biyababa niyu aku.
Wala aku naglawag kalagguan pa baran ku.
Sagawa awn da manglaggu kku.
Siya in manghukum ha manga tau.
Baytaan ta kamu sin kasabunnalan.
Hisiyu-siyu in magkahagad sin hindu ku, di tuud siya mapatay kasaumulan.
Na, laung sin manga nakura kan sa, Bihaun kaingatan namu na tuud sin in ikaw siyasaytan!
In kaapu-apuan namu hi Ibrahim iban sin manga kanabihan yadtu miyatay na.
Sagawa laung mu hisiyu-siyu in magkahagad sin hindu mu di mapatay kasaumulan.
Mayta, ha pikil mu labi kaw makawasa dayn ha nanubu kmu hi Ibrahim amu in miyatay na?
Iban minsan in manga kanabihan miyatay da isab.
Mayta pangannal mu hisiyu kaw?
In sambung hi sa, laung niya, Bang sawpama in aku maglawag sadja kalagguan pa baran ku, in kalagguan yan way da ps niya.
Sagawa in manglaggu kku, in Ama ku, amu in piyagiyan niyu Tuhan niyu.
Sagawa di niyu kaingatan tuud in Tuhan.
Ampa in aku kaingatan ku tuud siya.
Bang aku sawpama imiyan di ku kaingatan in Tuhan, na putingan da isab aku biya kaniyu.
Sagawa kaingatan ku tuud in Tuhan iban iyaagad ku in katn daakan niya.
In hi Ibrahim amu in nanubu kaniyu kiygan tuud pagingat niya sin dumatung da in waktu kakitaan niya aku mari pa dunya.
Na, pagkita niya sin pagkari ku kiygan tuud siya.
Laung nila kan sa, Biya diin in kakita kaymu hi Ibrahim, sin minsan in umul mu wala pa miyabut kayman?
Baytaan ta kamu sin kasabunnalan, laung hi sa, Ha wala pa naawn hi Ibrahim, in aku asal awn na.
Pagubus hi sa nagbichara, kimawa batu in manga tau hipanilu kaniya, sagawa timapuk hi sa.
Pagubus ampa siya gimuwa dayn ha halaman sin By sin Tuhan.
