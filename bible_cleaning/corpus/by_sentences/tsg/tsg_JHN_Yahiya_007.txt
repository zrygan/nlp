verse	content
001	Pagubus yadtu miyanaw hi sa ha lawm hula Jalil.
001	Di siya mabaya madtu pa lawm hula Yahudiya sabab biyabantuhan siya bunuun sin manga nakura Yahudi.
002	Sakali masuuk na in Paghaylaya amu in waktu sin manga Yahudi maghanti ha manga kbung-kbung.
003	Hangkan laung sin manga taymanghud usug hi sa kaniya, Subay kaw di dim.
003	Subay kaw madtu pa Yahudiya ha supaya kakitaan sin manga mulid mu in hinang mu.
004	Wayruun tau magtapuk sin hinang niya bang siya mabaya mabantug.
004	Na, pagga kaw makahinang sin manga mujijat, na kadtu kaw paingata in mnusiya katn sin pasal mu!
004	Na, amu yan in bichara sin manga taymanghud hi sa.
005	Minsan in manga taymanghud tuud hi sa di da magparachaya kaniya.
006	Laung hi sa kanila, Wala pa naabut in waktu ku madtu magpakita kanila.
006	Bukun aku biya kaniyu makakadtu minsan kunu waktu.
007	Sabab in kamu di karugalan sin manga tau.
007	Ampa in aku karugalan nila sabab daran ku sila biyabaytaan sin mang in hinang nila.
008	Kadtu na kamu pa paghaylayahan.
008	Di pa aku madtu pa paghaylayahan, sabab wala pa naabut in waktu ku madtu.
009	Na, amu yan in pamung hi sa ha manga taymanghud niya.
009	Nagpabn siya na muna ha Jalil.
010	Sakali nakataykud mayan in manga taymanghud niya, miyadtu hi sa imurul pa paghaylayahan.
010	Sagawa tapuk kaagi in pagkadtu niya hangkan wala nakaingat in manga tau sin yaun siya ha paghaylayahan.
011	Manjari didtu ha paghaylayahan piyaglawag hi sa sin manga nakura Yahudi.
011	Piyangasubu nila bang hawnu hi sa.
012	Mataud tau ha paghaylayahan in naghagas-hagas pasal hi sa.
012	Laung sin kaibanan, In hi sa tau marayaw.
013	Sagawa laung isab sin kaibanan, Bukun siya tau marayaw, sabab mangdupang sadja siya ha manga tau.
014	Sagawa wayruun minsan hambuuk tau in timawakkal nagpatampal namichara pasal hi sa sabab mabuga sila ha manga nakura Yahudi.
015	Maray mayan matunga in paghaylaya, miyadtu hi sa pa halaman sin By sin Tuhan nanghindu ha manga tau.
016	Na, nainu-inu tuud in manga nakura Yahudi sin paghindu hi sa.
016	Laung nila, Dayn diin baha nakawa sin tau ini in ingat niya sin wala siya minsan nakapangadji?
017	In sambung hi sa kanila, In panghindu ku ini bukun dayn ha ingat ku, sagawa dayn ha Tuhan amu in nagdaak kku mari.
018	Bang in tau matuyu tuud magad ha kabayaan sin Tuhan, tantu kaingatan niya bang in panghindu ku ini dayn ha Tuhan atawa dayn ha baran ku sadja.
019	Sabab, bang in tau manghindu dayn ha ingat niya sadja, hti niya in tau yan kum sadja kalagguan pa baran niya.
019	Sagawa bang in tau yan matuyu manglaggu ha nagdaak kaniya, hti niya in tau yan mabuntul iban bukun siya pangakkal.
020	Binn hi Musa kaniyu in sara daakan sin Tuhan, sagawa minsan hambuuk kaniyu wayruun da namawgbug sin sara yan.
020	Na, mayta aku in kabayaan niyu patayun?
021	Laung sin manga tau kan sa, Siyasaytan kaw tuud yan!
021	Wayruun sn tau mabaya mamunu kaymu.
022	In sambung hi sa kanila, Hambuuk da mujijat in nahinang ku ha adlaw paghali-hali iban pagpudji pa Tuhan, hti magty na kamu nainu-inu katn.
023	In daakan binn kaniyu hi Musa, subay niyu islamun in manga anak niyu usug.
023	Sagawa in sara yan timagna dayn ha manga kaapu-apuan niyu, amu in nakauna pa dayn kan Musa.
023	Hangkan minsan adlaw paghali-hali iban pagpudji pa Tuhan mangislam da kamu ha anak niyu usug.
024	Na, pagga kamu mangislam ha manga anak niyu minsan adlaw paghali-hali iban pagpudji pa Tuhan ha supaya niyu maagad in sara daakan hi Musa, na mayta kamu dugalan kku sawkat na aku nagpauli ha tau nsakit ha adlaw paghali-hali iban pagpudji pa Tuhan?
025	Ayaw kamu magty magpikil sin in aku tau mang, sawkat na kamu wala kiyaamuhan sin hinang ku.
025	Gm mayan pabuntula in pamikil niyu.
026	Na, awn manga kaibanan tau duun dayn ha Awrusalam Baytal Makdis in nagbichara pasal hi sa.
026	Laung nila, Bukun ka in tau yan amu in piyaglalawag sin manga nakura natu Yahudi, kabayaan nila patayun?
027	Kitaa niyu ba, yaun siya namimichara ha mayran madjlis, sagawa di siya minsan lngun sin manga nakura.
027	Maray nakaingat na tuud in manga nakura sin hi sa amuna in Almasi, amu in kiyawakilan sin Tuhan magbaya ha bangsa natu.
028	Sagawa, laung sin manga tau, bang kunu mari in Almasi wayruun makaingat bang dayn diin siya.
028	Sagawa in hi sa ini kaingatan natu bang dayn diin siya.
029	Na, kiyaingatan hi sa in piyagbichara nila.
029	Hangkan, piyatanug niya in tingug niya ha sabu niya nanghihindu ha halaman sin By sin Tuhan.
029	Laung niya, Bunnal kaingatan niyu aku iban kaingatan niyu bang dayn diin aku, sa wala aku miyari dayn ha baya ku sadja, sagawa naraak aku mari sin Tuhan amu in di magputing.
029	Di niyu kaingatan bang hisiyu tuud siya,
030	sagawa kaingatan ku siya sabab dayn didtu aku kaniya iban siya in nagdaak kku mari.
031	Manjari apit nila saggawun hi sa, sagawa way minsan hambuuk in nakakaput kaniya sabab wala pa naabut in waktu sin pagpatay kaniya.
032	Sagawa mataud in manga tau nagparachaya kan sa.
032	Laung nila, Way na tau dugaing tagaran natu magbaya ha bangsa natu.
032	Hi sa na tuud in Almasi sabab way na makaliyu sin taud sin mujijat nahinang hi sa.
033	Sakali diyungug sin manga Parisi bang unu in piyaghagas-hagasan sin manga tau pasal hi sa.
033	Hangkan in manga Parisi iban sin manga nakura kaimaman magty nagdaak manga pulis jaga madtu sumaggaw kan sa.
034	Na, laung hi sa ha manga tau natitipun duun, In aku di makalugay d kaniyu.
034	Masuuk na aku muwi magbalik pa nagdaak kku mari.
035	Lawagun niyu aku, sagawa di niyu aku kabaakan, sabab di kamu makakadtu pa hulaan uwian ku.
036	Na, nagbichara in manga nakura Yahudi pakaniya-pakaniya, Pakain baha in kadtuan sin tau ini ha di natu siya kabaakan?
036	Maray madtu siya pa manga dira sin bangsa Girik, amu in piyaghuhulaan sin manga pagkahi natu hangka-bangsa, amu in napulak-palik ha kahula-hulaan.
036	Maray madtu siya manghindu ha manga bangsa Girik.
037	Laung niya, lawagun natu siya sagawa di natu siya kabaakan, iban di kitaniyu makakadtu pa hula kadtuan niya.
037	Unu baha in htihan sin bichara niya yan?
038	Na, naabut mayan in adlaw umbulsatu amu in kahinapusan na sin pagjamu, timindug hi sa ampa niya piyatanug in bichara niya, laung niya, Hisiyu-siyu kamu in mauhaw, kari kamu kku, painumun ta kamu.
039	Biya na sin kiyabayta ha lawm Kitab, Hisiyu-siyu in magparachaya kku, awn biya sapantun tubig tumubud way pagbugtu dayn ha lawm atay niya, amu in makarihil kaniya kabuhi tantu.
040	In piyagbichara hi sa ini pasal sin R sin Tuhan, amu in tumulun pa hisiyu-siyu magparachaya kaniya.
040	Sagawa ha waktu yadtu in R sin Tuhan wala pa timulun pa mnusiya, sabab wala pa naabut in waktu sin pagpakita sin Tuhan sin kalagguan hi sa.
041	Na, pagdungug sin manga tau mataud sin bichara hi sa, laung sin kaibanan, Tantu in tau ini amuna in nabi piyagtatagaran natu!
042	Laung isab sin kaibanan, Siya na yan in Almasi!
043	Sagawa laung isab sin kaibanan, In Almasi di gumuwa dayn ha Jalil!
044	Sabab kiyabayta ha lawm Kitab sin in Almasi hambuuk panubu hi Sultan Daud iban hipaganak siya ha Baytlaham, amu in kawman hulaan hi Daud.
045	Na, nabahagi in pikilan sin manga tau pasal hi sa.
046	In kaibanan tau mabaya sumaggaw kaniya, sagawa way minsan hambuuk in nakakaput kaniya.
047	Na, sakali nakabalik na in manga pulis jaga.
047	Iyasubu sila sin manga Parisi iban sin manga nakura kaimaman, amu agi, Mayta niyu siya wala diy mari?
048	In sambung sin manga jaga, Wayruun pa tau in nakapanghindu biya sin dayaw sin panghindu niya!
049	Laung sin manga Parisi ha manga jaga, Sampay tuwi kamu narupang niya da!
050	Wayruun minsan hambuuk nakura Yahudi atawa Parisi in magparachaya kaniya.
051	Amura sa yan in magparachaya kaniya in manga tau yan amu in awam sin sara daakan hi Musa.
051	Hangkan sa in sila yan piyagmumurkaan sin Tuhan!
052	Sakali namichara hi Nikudimus amu in hambuuk Parisi bakas miyadtu kan sa.
052	Laung niya,
053	Bang ha sara natu di manjari in tau butangan hukuman bang siya wala pa nasumariya iban di pa kaingatan bang unu in sara nalanggal niya.
054	In sambung nila, Uy!
054	Maray kaw isab yan tau dayn ha Jalil.
054	Kitaa madtu pa lawm Kitab bat mu kaingatan sin wayruun tuud nabi in guwa dayn ha Jalil.
055	Pagubus yadtu, in tau katn naguwi na.
