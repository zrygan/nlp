verse	content
001	Manjari, hambuuk adlaw, adlaw Sabtu amu in adlaw paghali-hali iban pagpudji pa Tuhan sin manga Yahudi, limabay hi sa iban sin manga mulid niya dayn ha lawm uma.
001	Sakali, kiyutul sin manga mulid niya in bunga sin tiyanum biya lupa py, ampa nila plu ha lima nila.
001	Pagubus ampa nila kiyaun.
002	Laung sin kaibanan Parisi, Mayta kamu maghinang sin tiyagahan sin sara agama ha adlaw paghali-hali iban pagpudji pa Tuhan?
003	In sambung hi sa kanila, Mayta, wala niyu nabacha ha lawm Kitab in hnang hi Daud ha waktu hiyapdi siya iban sin manga tindug niya?
004	Simd siya pa lawm By sin Tuhan ampa niya kiyawa in tinapay suchi bakas iyungsud pa Tuhan.
004	Na, kiyaun niya iban dhilan niya da isab in manga tindug niya.
004	Na, in hinang nila langgal sara sin agama natu sabab amura manga imam in makajari kumaun sin kakaun bakas iyungsud pa Tuhan.
005	Mahuli dayn duun, laung hi sa, In aku, amu in Anak Mnusiya, amu in makapagbaya umiyan bang unu in mapatut hinangun ha adlaw paghali-hali iban pagpudji pa Tuhan.
006	Manjari paghambuuk adlaw na isab, adlaw paghali-hali iban pagpudji pa Tuhan, miyadtu hi sa nagnashat pa langgal.
006	Sakali awn duun hambuuk tau nakukumay in lima amu in pa tuu niya.
007	Na, in manga kaibanan guru sin sara agama iban sin manga kaibanan Parisi mabaya nila lawagan dusa hi sa ha supaya nila siya katuntutan.
007	Hangkan jiyagahan nila tuud hi sa bat nila kakitaan bang awn pauliun niya tau ha adlaw paghali-hali iban pagpudji pa Tuhan.
008	Sagawa asal kiyaingatan hi sa in lawm pikilan nila.
008	Hangkan laung niya ha tau nakukumay in lima, Tindug kaw ampa kaw kari pa unahan.
008	Na, timindug in tau ampa miyadtu timindug pa unahan.
009	Ubus laung hi sa kanila, Awn hiasubu ku kaniyu.
009	Bang ha aturan sin sara agama natu, unu in mapatut natu hinangun ha adlaw paghali-hali iban pagpudji pa Tuhan?
009	Huminang sin marayaw atawa sin makamula?
009	Tumabang sin kabuhi sin tau atawa mamatay?
010	Iyatud sila katn hi sa ubus laung niya ha tau nakukumay in lima, Hunata in lima mu.
010	Na, hiyunat na sin tau in lima niya.
010	Na, saruun-duun dimayaw nagbalik in lima niya.
011	Na, diyugalan tuud sila kan sa iban magty sila nagisun bang unu in hinangun nila kan sa.
012	Hambuuk waktu sin manga adlaw da isab yadtu, timukad hi sa pa taas bd-bd mangarap pa Tuhan.
012	Duun siya tingpus hangka-dm nangayu duwaa pa Tuhan.
013	Na, naadlaw mayan, tiyawag hi sa mawn kaniya in manga mulid niya, ampa niya pin in hangpu tagduwa hnang manga wakil niya.
014	In manga hangpu tagduwa mulid nap niya amuna hinda Simun ngiynan siya hi sa, Pitrus iban sin taymanghud niya hi Andariyas, hi Yakub kay Yahiya, hi Pilip iban hi Bartulumi,
015	hi Matiyu iban hi Tumas, hi Yakub amu in anak hi Alpa, iban hi Simun amu in bantug simulang ha pamarinta sin hula Rm,
016	hi Judas amu in anak hi Yakub iban hi Judas tau dayn ha Kiriyud amu in manipu kan sa.
017	Pagld hi sa iban sin manga wakil niya dayn ha taas bd-bd, timindug siya duun ha lugal mapatag iban sin manga mulid niya mataud.
017	Mataud tuud tau in nagtipun mawn dayn ha katilibut sin hula Yahudiya, dayn ha dira Awrusalam Baytal Makdis iban dayn ha susulan sin dira Tirus iban Sidun.
018	Miyawn sila dumungug sin nashat hi sa iban magpauli sin manga sakit nila.
018	Damikkiyan, in manga tau siyusd sin saytan miyawn da isab iban kiyaulian sila.
019	In tau katn mabaya tuud kumaput kaniya sabab sin barakat niya magpauli ha manga nasasakit iban kiyaulian niya sila katn.
020	Sakali iyatud hi sa in manga mulid niya ampa siya namichara, laung niya,
021	Hisiyu-siyu kamu in magkahagad sin kagunahan niyu tuud in tabang sin Tuhan,
022	dakula in karayawan niyu, sabab ha lawm kamu sin pamarintahan sin Tuhan!
023	Hisiyu-siyu kamu ha bihaun in matuyu huminang sin kabayaan sin Tuhan,
024	dakula in karayawan niyu, sabab dlan kamu sin Tuhan huminang sin hinang niyu marayaw.
025	Hisiyu-siyu kamu in magsusa ha bihaun sabab sin manga kangan ha lawm dunya,
026	dakula in karayawan niyu, sabab tantu awn da kakuyagan niyu ha susngun!
027	Hisiyu-siyu kamu in karugalan sin manga tau
028	di taymaun iban gura-guraun
029	iban pamungan sin unu-unu mang,
030	sabab-karna agad kamu ha amu in Anak Mnusiya,
031	na, dakula in karayawan niyu!
032	Bang yan kumugdan na kaniyu pagkg-kuyag kamu iban paglami-lami kamu, sabab awn tungbas dakula tiyatagama kaniyu didtu ha surga.
032	Karna in manga kanabihan sin timpu nakauna yadtu hnang da isab biya ha yan sin manga kaapu-apuan sin manga tau yan.
033	Sagawa hisiyu-siyu kamu marayaw in parasahan ha bihaun,
034	dakula in kasusahan niyu ha susngun,
035	sabab amura dayaw parasahan ha dunya in kananaman niyu!
036	Hisiyu-siyu kamu magdl sadja sin kabayaan niyu bihaun,
037	landu in kasusahan niyu ha susngun,
038	sabab di niyu makawa in kabayaan niyu!
039	Hisiyu-siyu kamu naglalami-lami ha bihaun
040	dakula in kasusahan niyu ha susngun,
041	sabab magdukka iban magtangis da kamu!
042	Hisiyu-siyu kamu biyabantug sin tau katn,
043	dakula in kasusahan niyu, sabab in manga nabi bukun bunnal, biya da isab kaniyu biyantug sin manga kaapu-apuan nila.
044	Sagawa ini in bayta ku kaniyu amu in sasuku sin dumungug kku.
044	Kalasahi niyu in banta niyu iban tabanga niyu in manga tau marugal kaniyu.
045	Pangayui niyu duwaa pa marayaw in manga tau amu in manukna kaniyu pa mang.
045	Iban pangayui niyu duwaa pa marayaw in manga tau namiminsana kaniyu.
046	Bang awn sumampak sin hansipak bayhu niyu pasampakan niyu pa isab kaniya in hansipak.
046	Iban bang awn tau kumawa sin badju niyu, pakawaan niyu na kaniya sampay in gamis niyu.
047	Dihili niyu in hisiyu-siyu mangayu kaniyu, iban bang awn kumawa sin unu-unu niyu, ayaw niyu na sukata magbalik.
048	Unu-unu in kabayaan niyu hinangun sin pagkahi niyu kaniyu, amuna yan in subay niyu hinangun isab kanila.
049	Bang in kalasahan niyu amu sadja isab in manga tau malasa kaniyu, na unu in karayawan makawa niyu?
049	Karna minsan in manga tau mang maingat da malasa ha manga tau malasa kanila!
050	Iban bang in tabangun niyu amu sadja in manga tau manabang kaniyu, na, unu in karayawan makawa niyu?
050	Karna minsan in manga tau mang biya da ha yan in hinang nila.
051	Iban bang amu sadja in pabsan niyu in tau makatungbas kaniyu, na unu in karayawan makawa niyu?
051	Karna minsan in manga tau mang magbs-biysi da ha wayruun kalugian nila!
052	Sagawa in manga kamu, subay kamu malasa ha manga banta niyu iban tabanga niyu sila.
052	Pabsi niyu sila sin kagunahan nila iban ayaw kamu maghulat-hulat sin tungbasan nila kamu.
052	Bang niyu yan hinangun, na, makabk kamu karayawan dakula iban mahinang kamu anak sin Tuhan Mahatinggi, sabab in Tuhan marayaw minsan ha manga tau mang amu in di manumtum sin tabang niya kanila.
053	Kaulungi niyu in pagkahi niyu biya sin ulung sin Tuhan, Ama niyu, ha manga tau.
054	Ayaw kamu mangliling pa mang sin hinang sin tau dugaing ha supaya isab kamu di lilingun sin Tuhan.
054	Ayaw kamu mags-s mangdihil hukuman sin hinang sin pagkahi niyu bat kamu isab di butangan sin Tuhan hukuman.
054	Maapa niyu in pagkahi niyu bat kamu isab ampunun sin Tuhan.
055	Bang ibrat magdihil, bang mataud in hirihil niyu ha pagkahi niyu, mataud da isab in hirihil sin Tuhan kaniyu.
055	Dakula in tungbas niya kaniyu.
055	Bang biya sapantun magtupung lasay-manglasay in hirihil niya kaniyu.
055	In kaagi niyu magtupung sin hirihil niyu, amura isab in kaagi sin Tuhan magtupung sin hirihil niya kaniyu.
056	Na, diyalil hi sa in bichara niya, laung niya, In hambuuk tau buta di makaambit ha tau buta da isab, sabab bang niya yan hinangun, mahulug sila karuwa pa lubang.
057	Wayruun anak mulid in mataas dayn ha guru nila.
057	Sagawa bang tumammat na in manga mulid sin pangadji nila, na mabiya na sila katn sin guru nila.
058	Laung pa isab hi sa, Lliling niyu sadja pa mang in kasan sin pagkahi niyu.
058	Maingat niyu lilingun in kasan nila minsan sibi-sibi da, sagawa di niyu kaingatan lilingun in kasan niyu minsan da biya laggu unu.
058	Amu in pagiyanun, kakitaan niyu in puling sibi-sibi ha lawm mata sin pagkahi niyu, sagawa di niyu kakitaan in puling malaggu ha lawm mata niyu.
059	Di kamu yan manjari!
059	Mabaya kamu magg sin puling ha mata sin pagkahi niyu, sa di niyu kakitaan sin awn puling biya laggu hg ha lawm mata niyu.
059	In kamu yan lansuk ha guwa, bingit ha lawm.
059	Magpabaw-baw sadja kamu marayaw.
059	gi niyu naa muna in puling biya laggu hg dayn ha lawm mata niyu, ampa kamu makakita marayaw umg sin puling sin pagkahi niyu.
060	In kahuy marayaw di magbunga mang.
060	Damikkiyan, in kahuy mang di magbunga marayaw.
061	Asal in kahuy kaingatan dayn ha bunga niya.
061	Biya na sin bungang-kahuy tina bukun dayn ha kahuy tunukan makawa.
061	Damikkiyan in bunga anggul bukun dayn ha sagbut tunukan makawa.
062	Na, biya da isab ha yan in hantang sin mnusiya.
062	In tau marayaw in hinang iban bichara niya marayaw da isab, sabab marayaw in ha lawm pamikil niya, sagawa in tau mang, in hinang iban bichara niya mang da isab, sabab mang in ha lawm pamikil niya.
062	Unu-unu in ha lawm sin pamikil sin tau amura isab in gumuwa dayn ha simud niya.
063	Mayta niyu aku tawagun Panghu, malayngkan di niyu hinangun in daakan ku kaniyu?
064	Baytaan ta kamu bang biya diin in hantang sin tau amu in mari dumungug sin hindu ku iban kahagarun niya.
065	Biya siya yan sin hambuuk tau naghinang sin by niya ha lupa matugas.
065	Kalian niya malawm ampa niya tambakan mahugut in manga hg niya.
065	Na, minsan kugdanan dunuk dayn ha suba in by niya di da majugjug sabab mahugut in kahinang niya.
066	Sagawa in tau nakarungug kku ampa di siya magkahagad sin diyungug niya, na, biya siya sin tau naghinang sin by niya ha lupa malunuk.
066	Di niya kalian malawm iban di niya tambakan in manga hg.
066	Na, kugdanan mayan sin dunuk in by, saruun-duun malubu iban way tuud tabangan!
