Manjari laung hi sa ha manga mulid niya, Bakas awn hambuuk tau dayahan taga daraakun amu in piyangandulan niya magparuli sin manga alta niya.
Sakali kiyasumbungan in tau dayahan ini sin in alta iyusibaan sin daraakun piyangandulan niya.
Hangkan piyatawag niya in daraakun niya ini.
Laung niya ha daraakun niya, Bunnal ka in manga sumbung diyungug ku pasal mu?
Listahan in katn alta ku kiyaputan mu iban baytai aku bang biya diin in pagkaput mu, sabab di ta na kaw pangandulan sin alta ku.
Na, namikil-mikil in daraakun ini.
Laung niya ha lawm atay niya, Pagun na aku sin nakura ku dayn ha hinang ku.
Magunu na baha aku ini?
Di aku makapaghinang magkali lupa sabab bukun makusug in baran ku iban masipug aku manglimus ha manga tau.
A, kaingatan ku na bang unu in hinangun ku, ha supaya aku bagayun sin manga tau pahulaun ha by nila, bang way na hinang ku.
Hangkan piyatawag niya in manga tau katn nakautang ha nakura niya.
Iyasubu niya in hangka-tau laung niya, Pila in utang mu ha nakura ku?
Hanggatus mital lana jaytun, in agi sin tau nakautang.
Yari in listahan sin utang mu, laung sin daraakun sin tau dayahan.
Lingkud kaw ampa mu pindahi pa kayman mital sadja in utang mu.
Pagubus iyasubu niya na isab in hambuuk.
Na, in ikaw pila isab in utang mu ha nakura ku?
Hangibu karut py, in sambung kaniya.
Yari in listahan sin utang mu, laung sin daraakun sin tau dayahan.
Pindahi pa walunggatus sadja in nautang mu.
Na, nainu-inu tuud in nakura sin kapandayan sin daraakun niya nangakkal kaniya.
Mattan tuud in manga tau miyamagad ha ligut sin dunya mapanday tuud mamikil sin hikarayaw pa baran nila.
Mapanday dayn ha manga tau suku sin Tuhan miyamagad sin daakan niya.
Hangkan baytaan ta kamu.
Kadtui niya na!
Pangakkal na kamu ha supaya kamu makabk bagay!
Ha pikil niyu, bang kamu kasigpitan na, awn kawasa nila magpasd kaniyu pa lawm surga amu in paghulaan kasaumulan?
Tantu way tuud.
Karna hisiyu-siyu in kapangandulan sin parakala sibi-sibi, na kapangandulan da isab sin parakala dakula.
Damikkiyan, hisiyu-siyu in di kapangandulan sin parakala sibi-sibi, di da isab kapangandulan sin parakala dakula.
Na, bang kamu di kapangandulan magkaput sin manga alta dunya, na, amu pa ka isab kamu kapangandulan bang alta kakkal na, amu in maharga ha Tuhan?
Iban bang kamu di kapangandulan sin alta sin tau dugaing, tantu di hikarihil kaniyu in alta kiyasuku kaniyu.
Wayruun tau in makapagtagpun ha duwa nakura, sabab bang duwa in nakura sin tau, tantu kalasahan niya in hangka-tau, hti karugalan niya in hambuuk.
In hambuuk nakura yan kahagarun niya tuud, sagawa in hambuuk di niya asipun.
Na, biya da isab hdtu, bang alta in malabi tuud ha lawm atay niyu, na di niyu maagad in kabayaan sin Tuhan hipahinang kaniyu.
Na, pagdungug sin manga Parisi sin bichara hi sa, iyudju-udju nila piyagkatawahan hi sa, sabab in sila landu in hawa-napsu nila magalta.
Laung hi sa kanila, In kamu yan magpakita-kita sadja ha manga tau sin mabuntul kamu, sagawa ha pangita sin Tuhan bingkuk in lawm atay niyu.
Karna in manga unu-unu hiyahargaan tuud sin tau way harga ha pangatud sin Tuhan.
In tagna ha wala pa nakapagnashat hi Yahiya Mangliligu, in wajib taniyu agarun, amu in sara agama naug dayn kan Musa iban sin manga hindu sin manga kanabihan ha lawm Kitab.
Sagawa piyamahalayak mayan hi Yahiya in Bayta Marayaw pasal sin pamarinta sin Tuhan, in kamatauran sin manga tau nagtuyu tuud umingat pasal yan ha supaya awn suku nila ha lawm pamarinta sin Tuhan.
Sagawa minsan biya ha yan bukun in hti niya bat wayruun na kusug sin sara agama naug dayn kan Musa.
Sabab in yan di tuud mapinda.
Maluhay pa malanyap in langit iban dunya dayn sin mag in hambuuk baris sin batang sulat ha lawm Kitab.
Hisiyu-siyu in tau mamugit ha asawa niya ampa siya magasawa dugaing babai, in hti niya nakalanggal siya sin sara magjina iban hisiyu-siyu in tau magasawa sin babai nagbugit iban bana niya, in hti niya nakalanggal siya sin sara magjina.
Laung pa isab hi sa, Bakas awn hambuuk tau dayahan.
In pamakay niya katn maharga sadja iban masarap sadja in pagkaun niya adlaw-adlaw.
Masannyang iban marayaw in parasahan niya.
Sakali awn isab hambuuk tau miskin pagngnan hi Lasarus.
Nahihipu sin dugsul in baran niya.
Daran siya pagdhun pa lawang by sin tau dayahan, ha supaya siya makakaun bang awn mahulug kapin dayn ha lamisahan sin tau dayahan.
Makaluuy tuud in parasahan sin tau miskin ini karna minsan in manga iru mawn na dumilat sin manga dugsul niya.
Na, sakali miyatay mayan siya kiyawa siya sin manga malikat ampa siya diy madtu pa kiyabutangan hi Ibrahim didtu ha surga.
Manjari miyatay da isab in tau dayahan iban kiyubul na siya.
Na, didtu mayan siya ha kiyabubutangan sin manga patay nimanam tuud siya kabinsanaan.
Paghangad niya kta niya hi Ibrahim didtu ha kalayuan nagdaraig iban hi Lasarus.
Na, gimasud siya, laung niya, Uha, Apu Tuwan Ibrahim, kaluuyi aku.
Daaka hi Lasarus patublakan in gulamay lima niya pa lawm tubig, ampa papatan pa lawm simud ku, sabab in aku ini landu tuud nabibinsana d ha lawm kyu ini!
Sagawa in sambung hi Ibrahim, Utu, tumtuma sin ha waktu buhi pa kaw didtu ha dunya marayaw sadja in kiyasuku kaymu, ampa in hi Lasarus mang tuud in kiyasuku kaniya.
Sagawa bihaun siya in marayaw parasahan, ampa in ikaw ha lawm kabinsanaan.
Iban bukun sadja isab pasal yan.
Awn lungag tigub-tiguban ha t sin kiyabutangan mu iban sin kiyabutangan namu.
Hangkan minsan hisiyu in dayn d mabaya umuntas matun di makarapat.
Damikkiyan, wayruun isab dayn duun in makauntas mari.
Na, laung sin tau dayahan, Na, pagga biya hdtu pangayuun ku junjung kaymu, Apu Tuwan Ibrahim, pakadtua hi Lasarus pa by sin ama ku, amu in kiyabubutangan sin lima usug taymanghud ku.
Pakadtua siya magbnda kanila ha supaya sila di makakari numanam kabinsanaan bang sila mapatay.
In sambung hi Ibrahim, Utu, yan kanila in manga sara agama naug dayn kan Musa iban sin manga Kitab kiyasulat sin manga kanabihan amu in makabanda ha manga taymanghud mu.
Subay in manga yan kahagarun sin manga taymanghud mu.
In sambung sin tau dayahan, Apu Tuwan Ibrahim, subay labi pa dayn duun in pagbanda kanila.
Bang awn sadja hambuuk tau miyatay in mabuhi magbalik in madtu mamayta kanila tantu pagtawbatan nila na in manga dusa nila!
Sagawa, laung hi Ibrahim, Bang sila di magkahagad sin sara agama naug dayn kan Musa iban sin manga bayta ha lawm Kitab kiyasulat sin manga kanabihan, tantu di da sila magkahagad minsan awn tau patay mabuhi magbalik mamayta kanila.
