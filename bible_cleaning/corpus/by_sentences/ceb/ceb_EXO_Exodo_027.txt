Unya paghimog halaran nga acasia.
Himoa kining kwadrado, 2.
2 ka metros ang gitas-on ug gilapdon ug 1.
3 ka metros ang gihabugon.
Butangig sungaysungay ang upat ka eskina niini.
Himoa kining unay sa halaran ug hapinig bronsi.
Paghimo usab alang sa halaran ug mga sudlanan sa abo, mga pala, mga panaksan, mga sab-onganan ug mga sangga sa kalayo.
Kinahanglan nga bronsi ang tanang kahimanan sa halaran.
Paghimo usab ug rehas nga bronsi alang sa halaran.
Butangig upat ka bronsi argulya nga gunitanan diha sa eskina sa rehas nga bronsi.
Ug ibutang kini ilalom sa ngilit sa halaran ug ipaabot sa sukaranan sa halaran.
Unya paghimog yayongan nga acasia alang sa halaran ug hapini kinig bronsi.
Ibalhog kini diha sa mga argulya nga anaa sa isigkakilid sa halaran inigdala niini.
Ang kahoy nga halaran himoang haw-ang sa ilalom.
Himoa kini sumala gayod sa sumbanan nga gipakita ko kanimo sa bukid.
Korala ang Tolda ug sa dapit sa habagatan tabilig pinong lino nga 44 ka metros ang gitas-on sa usa ka kilid.
Tukora kini sa 20 ka haliging bronsi nga gipasukad sa 20 ka sukaranang bronsi.
Apan ang mga sab-onganan nga gipatapot sa mga haligi ug ang mga bangan niini plata.
Ang amihanang dapit butangi usab ug tabil nga may 44 ka metros ang gitas-on ug patindoga kini pinaagi sa 20 ka haliging bronsi nga gipasukad sa 20 ka sukaranan nga bronsi usab.
Apan ang mga sab-onganan nga gipatapot sa mga haligi ug ang mga bangan niini plata.
Ang mga sab-onganan dapit sa kasadpan butangig tabil nga may gitas-on nga 22 ka metros ug butangi usab ug 10 ka haligi ug 10 ka sukaranan.
Sa dapit sa silangan, ang koral may gilapdon nga 22 ka metros.
Ang tabil sa usa ka pikas sa pultahan may gitas-on nga pito ka metros ug may tulo ka haligi ug tulo usab ka sukaranan.
Ang pikas nga bahin sa pultahan usab may tabil nga pito ka metros ang gitas-on ug may tulo ka haligi ug tulo usab ka sukaranan.
Diha sa ganghaan butangig tabil nga may gitas-on nga siyam ka metros sa asul, tapol ug sa pula nga delana ug pino nga lino nga binordahan.
Patindoga kini pinaagi sa upat ka haligi nga anaa sa upat ka sukaranan.
Ang tanang haligi sa koral kinahanglan banganag plata ug ang mga sab-onganan niini kinahanglan plata usab ug ang mga sukaranan niini bronsi.
Ang koral may gitas-on nga 44 ka metros, 22 ka metros ang gilapdon ug may gihabugon nga 2.
2 ka metros.
Ang mga tabil hinimo gikan sa pino nga lino ug ang mga sukaranan bronsi.
Bronsi ang tanang kahimanan nga gamiton diha sa Tolda lakip ang tanang ugsok sa Tolda ug sa koral niini.
Sugoa ang katawhan sa Israel pagdala nganha kanimo sa labing lunsayng lana sa olibo alang sa lamparahan aron ikapahimutang ang usa ka lamparahan nga magsiga kanunay.
Si Aaron ug ang iyang mga anak maoy mag-atiman sa lamparahan diha sa Tolda diin ang Dios makigtagbo sa iyang katawhan.
Ang mga lamparahan adto ibutang sa gawas sa tabil atubangan sa Sudlanan sa Kasabotan.
Magsiga kini sa atubangan sa Ginoo gikan sa gabii hangtod sa buntag.
Kinahanglan nga kining sugoa tumanon sa mga Israelita ug sa ilang kaliwatan hangtod sa kahangtoran.
