1: Pagkahambay adto ni Hesus, naghangad siya kag naghambay, Amay ko sa langit, nag-abot na ang oras. Padunggi ako nga imo Ung agud padunggan ko da ikaw.
2: Kay gingtaw-an mo ako ning otoridad para magdumaya sa tanan nga tawo, agud taw-an ko ning kabuh nga way katapusan ang tanan nga tawo nga gingtao mo sa akon.
3: Kag imaw ini ang kabuh nga way katapusan: igwa sinda ning relasyon sa imo nga imaw lang ang matuod nga Dios kag sa akon nga imo gingsug.
4: Gingpadunggan ko ikaw sa mga tawo sa kalibutan paagi sa pagtapos ng gingpahuman mo sa akon.
5: Ngan niyan, Amay ko sa langit, kung kaibahan ta na ikaw, taw-an sa akon ang kahimayaan nga igwa ako nang kaibahan ko ikaw bago pa natuga ang kalibutan.
6: Gingpakilaya ko ikaw sa mga tawo nga ginglain mo sa kalibutan kag gingtao mo sa akon. Nang una imo sinda kag gingsalig mo sinda sa akon. Kag gingtuman ninda ang imo gingpanudl.
7: Niyan sayod ninda nga ang tanan nga imo gingsalig sa akon hay halin sa imo.
8: Gingtudl ko sa inda ang ginghambay mo sa akon kag gingbaton ninda ini. Ngan sayod gid ninda nga ako hay naghalin sa imo kag nagpati sinda nga ikaw ang nagsug sa akon.
9: Amay ko, nagapangamuy ako para sa ini nga mga disipulo ko. Ini nga pangamuy bukon para sa mga tawo nga way relasyon sa akon, kund para sa mga tawo nga gingsalig mo sa akon kay imo sinda.
10: Ang tanan nga tawo nga may relasyon sa akon hay imo kag ang tanan nga imo hay akon. Kag ako hay ginapadunggan tungod sa inda.
11: Niyan mahalin na ako diri sa kalibutan kag mabalik na ako sa imo, pero mabilin pa sinda sa kalibutan. Amay ko nga Balaan, bantayi sinda paagi sa imo gahom nga gingtao mo sa akon, agud magakaisa sinda pareho naton nga nagakaisa.
12: Mintras kaibahan ko sinda, gingbantayan ko gid sinda paagi sa imo gahom nga gingtao mo sa akon. Ngan aber isa sa inda way may namatay, puyra lang sa tawo nga ang kadtuan hay sa impyerno, agud matab ang ginahambay ng Kasulatan.
13: Niyan mabalik na ako sa imo. Ini nga mga butang hay akon ginapangamuy mintras yari pa ako sa kalibutan, agud magkaigwa sinda ning kalipay pareho sa akon kag makumplito ini nga kalipay sa inda.
14: Ginghambay ko na sa inda ang imo mensahe, ngan nahangit sa inda ang mga tawo nga way relasyon sa imo. Kay way na sinda nagapasakop sa ini nga kalibutan, pareho ko da nga way nagapasakop sa kalibutan.
15: Way ko ginapangamuyua nga buy-on mo na sinda sa kalibutan, kund proteksyunan mo sinda kontra kay Satanas.
16: Way na sinda nagapasakop sa ini nga kalibutan, pareho ko da nga way nagapasakop sa kalibutan.
17: Ilain mo sinda para sa pagserbisyo sa imo paagi sa pagtudl ng kamatuuran. Ang imo hambay imaw ang kamatuuran.
18: Kung pauno gingsug mo ako diri sa mga tawo sa kalibutan para humanon ang imo kabubut-on, ginasug ko da sinda sa kalibutan.
19: Ginalain ko ang akon kaugalingon para sa pagserbisyo sa imo, agud mailain da ninda ang inda kaugalingon paagi sa pagtudl ng kamatuuran.
20: Bukon lang ang akon mga disipulo ang akon ginapangamuy, kund ang tanan da nga magatuo sa akon paagi sa inda pamatuod.
21: Amay ko sa langit, ang akon pangamuy sa imo nga kabay pa sinda tanan hay magakaisa. Kung pauno nga ikaw nagapakig-isa sa akon kag ako sa imo, kabay pa nga magapakig-isa da sinda sa aton, agud magpati ang mga tawo nga way nagatuo sa imo nga ikaw ang nagsug sa akon.
22: Ginatao ko sa inda ang kahimayaan nga imo gingtao sa akon, agud magkaisa gid sinda pareho naton nga nagakaisa.
23: Ang gusto hambayon, nagapakig-isa ako sa inda kag ikaw sa akon, agud maging isa gid sinda. Paagi diri masasayuran ng mga tawo nga way nagatuo sa imo nga ikaw ang nagsug sa akon kag ginahigugm mo ang mga nagatuo sa akon pareho ng paghigugm mo sa akon.
24: Amay ko sa langit, gusto ko gid ini nga mga tawo nga gingtao mo sa akon hay makaibahan ko didto mismo sa langit, agud makit da ninda ang kahimayaan ko. Gingtao mo ini nga kahimayaan sa akon kay gingpalangg mo ako bago pa natuga ang kalibutan.
25: Matarong nga Amay, way ka nakilaya ng mga tawo nga way nagatuo sa imo. Pero kilaya ko gid ikaw kag sayod ini ng akon mga disipulo nga ikaw ang nagsug sa akon.
26: Gingpakilaya ko ikaw sa inda kag ipakilaya pa gid, para ang imo paghigugm sa akon hay mabatyagan da ninda kag agud ako hay permi ninda makaibahan.