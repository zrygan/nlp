1: Ang una nga kasugtanan hay may mga layi parti sa pagsamba kag may Balaan nga Lugar nga ginghuman ng mga tawo.
2: Adto nga Tolda nga Sambahan nga inda gingpatindog hay may duha ka kwarto. Ang una nga kwarto hay ginatawag nga Balaan nga Lugar. Yadto didto ang butangan ng iwagan, ang lamisa kag ang mga tinapay nga ginahalad sa Dios.
3: Sa likod ng madakmoy nga kurtina hay may ikaduha nga kwarto kag ini hay ginatawag nga Pinakabalaan nga Lugar.
4: Didto nakabutang ang altar nga bulawan nga ginasunugan ng insenso kag ang Kaban ng Kasugtanan nga gingsaputan sa kada alihid ng bulawan. Yadto sa suyod ng kaban ang butangan nga bulawan nga may suyod nga manna kag ang sungkod ni Aaron nga nagtaybos, pat ang mga bato nga gingsulatan ng mga sug ng Dios.
5: Sa ibabaw ng Kaban hay may mga istatwa ng kerubin nga nagapakilaya nga yadto ang Dios. Ang pakpak ng mga kerubin hay nagatabon sa ibabaw ng lugar kung diin didto ginapatawad ng Dios ang kasal-anan ng mga tawo. Ugaling sa niyan ind ko ini tanan maisplikar sa indo.
6: Kung preparado na adto tanan nga gamit sa suyod ng Tolda nga Sambahan, nagasuyod permi ang mga par sa una nga kwarto agud humanon ang inda obligasyon.
7: Pero sa Pinakabalaan nga Lugar, ang Pinakamataas nga Par lang gid ang puydi makasuyod kag kaisa lang gid kada tuig. Kag kung magsuyod siya didto, nagadaya siya ng dug nga halad sa Dios para sa iya kaugalingon nga mga sal kag para sa mga sal ng mga tawo nga inda nahuman nga way ninda ginghungod.
8: Paagi sa in nga inda ginghuman, ginapakit ng Espiritu Santo sa aton nga way gid ordinaryo nga tawo nga makasuyod sa Pinakabalaan nga Lugar mintras yar pa ang Tolda nga Sambahan.
9: Ini nga Sambahan hay simbulo lang para sa aton tyempo niyan. Kay ang matuod, ang tanan nga ginadaya didto pat ang mga hayop nga ginahalad sa Dios hay ind gid makalimpyo ng konsensya ng mga nagasamba sa tiyad adto nga paagi.
10: Matuod da nga ang mga butang nga inda ginahuman puro lang parti sa mga pagkaon kag ilimnon kag parti sa mga pagpanghugas. In nga mga layi nga pangluwas lang hay nagpadayon hasta nga nag-abot gid ang oras nga gingbag-o na ng Dios ang dati nga mga paagi.
11: Pero nag-abot na si Kristo bilang aton Pinakamataas nga Par kag gingdaya niya ang maayo nga mga butang para sa aton, paagi sa iya pagserbisyo sa langitnon nga Tolda nga mas maayo kag way kuyang. Bukon tawo ang naghuman adto kag way diri sa ini nga kalibutan.
12: Nagsuyod si Kristo sa Balaan nga Lugar sa langit, bukon paagi sa dug ng mga kambing kag ng mga bat nga baka. Kund nagsuyod siya paagi sa paghalad ng iya mismo dug ning kaisa lang gid. Kag tungod sa iya dug, nagkaigwa kita katubusan nga way katapusan sa aton mga sal, agud ind na kita parusahan ng Dios.
13: Kung ang isa ka tawo hay ginakabig nga mahigk sun sa Kasuguan, kahinangyan wisikan siya ning dug ng kambing, ng toro nga baka kag abo ng dumayaga nga baka, agud maging malimpyo siya.
14: Niyan, kung nakakapalimpyo ngan in nga mga hayop, mas lal na gid nga makakapalimpyo ang dug ni Kristo sa aton mga konsensya, agud matalikuran naton ang mga hinimuan ta nga ikakamatay sa espiritwal, para maserbisyuhan naton ang buh nga Dios. Kay paagi sa Espiritu Santo nga way katapusan, ginghalad ni Kristo sa Dios ang iya kaugalingon bilang halad nga way gid deperensya sa panir ng Dios.
15: Ngan imaw ini ang bag-o nga kasugtanan, nga si Kristo ang miyugpatung sa aton kag sa Dios, agud mabaton naton nga mga gingtawag ng Dios ang pangak niya nga panublion nga way katapusan. Paagi sa iya pagkamatay, gingtubos niya ang mga tawo sa mga sal nga ginghuman ninda sa una nga kasugtanan.
16: Ang ihimplo diri hay pareho sa tawo nga nagpahuman ning testamento parti sa iya mga ipapanubl kung patay na siya. Way ning mabubuoy nga aber ano ang magapanubl hasta mapamatuuran nga patay na ang nagpahuman ng testamento.
17: Ang testamento hay ipiktibo lang kung patay na ang nagpahuman adto. Kay mintras buh pa siya, baliway gid in nga testamento.
18: Ngan ang una nga kasugtanan hay nagkahinangyan da nga mapamatuuran ng dug.
19: Kay nang gingtudl ni Moises ang tanan nga sug ng Kasuguan ng Dios sa mga tawo, nagbuoy siya dug ng bat nga baka kag kambing kag ginghaluan niya tub. Pagkatapos gingwisikan niya ang gingsulatan ng Kasuguan kag ang tanan da nga tawo. Ang iya ginggamit nga pangwisik hay sanga ng isopo nga ginghigutan ng puya nga higot nga halin sa buyboy ng karnero.
20: Mintras ginahuman ini ni Moises, naghambay siya sa mga tawo, Imaw ini ang dug nga nagapalig-on sa kasugtanan nga ginghuman kag ginapatuman ng Dios sa indo.
21: Kag gingwisikan da niya ning dug ang Tolda nga Sambahan pat ang tanan nga kagamitan didto sa pagsamba sa Dios.
22: Sun sa Kasuguan, hayos tanan nga gamit sa pagsamba hay ginalimpyuhan paagi sa dug. Kag kung way dug nga gingbub bilang halad sa Dios, way kapatawaran ang mga sal.
23: Ngan kahinangyan nga limpyuhon paagi sa mga halad ang mga butang sa adto nga sambahan nga anino lang ng mga butang nga ginahuman didto sa langit. Pero ang mga butang nga yadto sa langit hay nagakinahangyan ng mga mas maayo pa gid nga halad.
24: Kay si Kristo hay way nagsuyod sa Balaan nga Lugar nga ginghuman ng tawo nga anino lang nga yadto sa langit, kund nagsuyod siya sa langit mismo. Kag niyan, yadto siya kaibahan ng Dios nagapakitluoy para sa aton.
25: Sun sa Kasuguan, ang Pinakamataas nga Par hay nagasuyod sa Pinakabalaan nga Lugar kada tuig nga nagahalad ning dug ng mga hayop. Pero si Kristo kaisa lang gid naghalad ng iya kaugalingon kag way na niya ini gingliwat-liwata.
26: Kay kung bukon, kahinangyan kunt nga siya hay liwat-liwat nga mamatay tun pa nang gingtuga ang kalibutan. Pero niyan kaisa lang gid siya nagpakit diri sa kalibutan sa ulihi nga tyempo, agud buy-on ang aton mga sal paagi sa iya paghalad ng iya kaugalingon.
27: Ang tawo kaisa lang gid mamatay kag pagkatapos pagahusgahan na siya ng Dios.
28: Ngan si Kristo, kaisa lang siya namatay bilang halad agud pas-anon ang mga sal ng tanan nga tawo. Matuod nga mabalik siya liwat diri sa kalibutan, pero ind para maghalad liwat agud pas-anon ang sal, kund para luwason ang mga tawo nga nagahuyat gid sa iya.