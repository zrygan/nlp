1: Pagkatapos adto, nakit ko ang isa ka anghel nga nagabab halin sa langit, bitbit niya ang mabahoy nga kadina kag lyabi ng pinakamadayom nga buh.
2: Kag gingdakop niya ang dragon nga imaw ang sawa nang una nga tyempo nga siya da ang Diyablo o Satanas kag ginggapos siya sa suyod ng isa ka libo ka tuig.
3: Gingpilak siya ng anghel sa pinakamadayom nga buh kag gingkandaduhan kag gingsilyuhan ini. Gingpriso siya agud ind na siya makapangluko sa mga nasyon hasta nga matapos ang isa ka libo ka tuig. Pagkatapos adto, kahinangyan buhian siya sa suyod ng matag-od lang nga tyempo.
4: Pagkatapos may nakit ako nga mga trono. Kag ang mga nagapungk didto hay gingtaw-an ning otoridad sa paghusga. Nakit ko da ang espiritu ng adtong mga tawo nga gingpangpugutan tungod sa inda pagpamatuod parti kay Hesus kag sa Hambay ng Dios. Sinda hay ang mga way nagsamba sa makahiyadlok nga sapat o sa iya rebulto kag way nagbaton ning marka ng sapat sa inda mga agtang o mga kamot. Nabanhaw sinda agud maghar kaibahan ni Kristo sa suyod ng isa ka libo ka tuig.
5: Imaw ini ang primero nga pagkabanhaw ng mga patay. Way pa mabanhaw ang iban pa nga mga patay hasta way pa matapos ang isa ka libo ka tuig.
6: Bulahan ang iya mga balaan nga tawo nga makaibahan sa primero nga pagkabanhaw ng mga patay. Way na ning gahom sa inda ang pangaduha nga kamatayon. Sinda hay maging mga par nga magaserbisyo sa Dios kag kay Kristo. Magahar sinda kaibahan ni Kristo sa suyod ng isa ka libo ka tuig.
7: Pagkaligad ng isa ka libo ka tuig, buhian si Satanas sa iya kulungan.
8: Magaluwas siya para lukuhon ang mga nasyon sa bilog nga kalibutan nga kung tawagon hay Gog kag Magog. Pagatipunon sinda ni Satanas para girahon ang mga nagatuo. Ang inda kadam hay pareho ng baybay sa dagat.
9: Magakadto sinda sa bilog nga kalibutan kag inda palibutan ang kampo ng mga balaan nga tawo ng Dios kag ang syudad nga iya ginapalangg. Pero pauyanan sinda ng Dios ning kalayo halin sa langit kag magakamatay sinda tanan.
10: Kag ang diyablo nga nagluko sa inda hay ipilak sa kalapad-lapad nga dagat ng nagadabadaba nga kalayo nga may asupre nga gingpilakan da ng makahiyadlok nga sapat kag ng bukon matuod nga propeta. Sinda hay parusahan kag pahugaan didto adlaw kag gab-i hasta sa way katapusan.
11: Pagkatapos adto, may nakit ako nga mabahoy kag maput nga trono kag ang nagapungk didto. Ang langit kag ang dut hay naduy sa iya atubangan kag way na gid makit.
12: Kag nakit ko ang mga namatay na, mga kilaya kag bukon, nga nagatindog sa atubangan ng trono. Niyan gingpangbuksan ang mga libro kag ang isa pa gid nga libro nga imaw ang Libro ng Kabuh. Kag ang mga patay hay ginghusgahan sun sa inda mga hinimuan nga nakasulat sa mga libro.
13: Gingpaluwas ng dagat ang mga patay nga yadto sa iya. Gingpaluwas da ng Kamatayon kag Hades ang mga patay nga yadto sa inda. Kag ang tanan hay ginghusgahan sun sa inda mga hinimuan.
14: Pagkatapos ang Kamatayon kag Hades hay gingpilak sa kalapad-lapad nga dagat ng nagadabadaba nga kalayo kag imaw ini ang pangaduha nga kamatayon.
15: Ang bisan sin-o nga way nakasulat ang iya pangayan sa Libro ng Kabuh hay gingpilak da didto sa kalapad-lapad nga dagat ng nagadabadaba nga kalayo.