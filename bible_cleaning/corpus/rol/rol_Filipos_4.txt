1: Ngan, pinalangg ko nga mga kauturan, kahinangyan magpakatibay kamo nga nagapakig-isa sa Ginoo. Ginahigugm ko kamo kag gusto ko gid kamo makit! Kamo ang akon kalipay kag ginapakadak ko gid kamo.
2: Eudia, Syntique, nagapangabay ako sa indo ning hugot sa tagipusuon. Ind na kamo mag-away kay mag-utod kamo sa Ginoo.
3: Nagapangabay da ako sa imo, matutom ko nga kaibahan sa pagserbisyo, buligi ining duha nga babayi. Kay sinda hay nakabulig ko da sa pagpangabudlay para ipalapnag ang Maayong Balit, kaibahan si Clement kag ang iban nga mga kapareho ko nga miyugserbisyo nga ang mga pangayan hay nakasulat na sa Libro ng Kabuh.
4: Magkalipay kamo sa indo pagpakig-isa sa Ginoo. Ginahambay ko liwat, Magkalipay kamo!
5: Ipakit nindo nga kamo hay mabuot sa tanan nga tawo. Malapit na ang pag-abot ng Ginoo.
6: Ind kamo magpangalibog, kund ang tanan nga butang nga indo ginapangabay hay ipasayod nindo sa Dios paagi sa pangamuy. Pangay kamo nga may pagpapasalamat.
7: Kag ang katawhayan ng Dios nga ind maabot ng indo kaisipan ang magabantay sa indo tagipusuon kag hunahun paagi sa indo pagpakig-isa kay Kristo Hesus.
8: Mga kauturan, ang pinakaulihi nga mahahambay ko sa indo, isipon nindo ang anuman nga mga butang nga matuod, ginatahod kag tam. Hunahunaon gid nindo ang anuman nga malimpyo, nakakapalipay kag nakakapahanga. Isipon nindo ang anuman nga kaayo-ayo kag ginadayaw ng mga tawo.
9: Himua nindo ang tanan nga indo natun-an, nabaton, nabatian kag nakit sa akon. Kag ang Dios nga nagatao ning katawhayan hay magaistar sa indo tagipusuon.
10: Tudo gid ang akon kalipay sa Ginoo kay nadumduman nindo ako liwat. Sayod ko nga permi nindo ako ginadumdom pero way lang kamo ning kahigayunan para mabuligan ako.
11: Ginahambay ko ini bukon tungod nagakahinangyan ako. Natun-an ko na nga makuntinto anuman ang akon kamutangan.
12: Naagihan ko ang way-way gid kag ang maging abunda. Natun-an ko nga atubangon ang anuman nga sitwasyon sa akon kabuh, ang mabusog o magutom, ang maging abunda o makul.
13: Mahuhuman ko ang tanan nga butang paagi sa gahom ni Kristo nga ginatao sa akon.
14: Pero salamat gid, kaayo-ayo ang indo ginghuman kay gingbuligan nindo ako sa akon mga kahugaan.
15: Sayod da nindo nga kamo lang, mga taga-Filipos, ang nagbulig sa akon kahinangyanon nang una nga gingwali ko ang Maayong Balit. Nang paghalin ko sa Macedonia, way ning iban nga iglesya ang naghuman ini, kund kamo lang gid.
16: Aber nang yadto ako sa Tesalonica, bukon lang isa ka beses nindo ako gingpaday-an ning bulig.
17: Kung sa bagay, way ako nagahandom ng indo bulig, pero gusto ko nga makabaton pa gid kamo ning premyo halin sa Dios.
18: Arinyan, bastanti na ako sa tanan nga butang kag sobra pa gid. Nabaton ko ang tanan nga akon kahinangyan nga indo gingpadaya paagi kay Epafroditus. Ini nga mga bulig hay pareho ng mahumot nga halad sa Dios nga ginabaton niya nga may kalipay.
19: Kag itatao ng Dios nga akon ginaserbisyuhan ang kada kahinangyan nindo sun sa iya abunda nga manggad, tungod may relasyon kamo kay Kristo.
20: Sa Dios nga aton Amay ang pagdayaw hasta sa way katapusan! Kabay pa.
21: Kamusta sa tanan nga balaan nga tawo ng Dios kay Kristo Hesus. Ang mga kauturan nga kaibahan ko diri hay nagapangamusta sa indo.
22: Nagapangamusta da sa indo ang tanan nga balaan nga tawo ng Dios, lal na gid ang nagaserbisyo sa palasyo ng Emperador.
23: Kabay pa nga ang grasya ni Ginoong Hesu-Kristo yar sa indo tanan.