1: Tungod si Kristo hay nagpakasakit sa iya lawas, dapat maging preparado da kamo nga magtiis sa kahugaan. Kay ang tawo nga nagpakasakit sa iya lawas hay way na nagapadayon sa pagpakasal.
2: Way na siya nagasunod sa malain nga handom ng iya lawas kund nagasunod na siya sa kabubut-on ng Dios mintras buh pa siya.
3: Kay tam na ang indo ginghuman nga mga malain nga butang nang una. Adto nga mga butang ang gusto humanon ng mga tawo nga way relasyon sa Dios. Dati, nagpagusto lang kamo sa pag-inuyag, pagsunod sa mga malain nga handom ng lawas, pagbinayong kag pagkahilig sa kalibutanon nga kalipay. Nagtipon-tipon kamo para mag-ininom agud maghuman ning makahuhuy nga mga butang kag nagsamba kamo sa mga dios-diosan agud maghuman ning malain nga mga butang.
4: Ngan niyan ang mga tawo nga way relasyon sa Dios hay natitingaya sa indo kung bas way na kamo nagalakot sa inda malain nga pagkabuh. Imaw in nga nagahambay sinda ning malain kontra sa indo.
5: Pero manabat sinda sa Dios sa mga butang nga inda ginahuman, kay ang Dios hay magahusga sa tanan nga tawo, buh man o patay na.
6: Imaw ini ang kabangdanan kung bas gingpasayod ang Maayong Balit sa mga tawo nga niyan hay patay na, agud aber patay na sinda niyan sa inda lawas, kay imaw ini ang husga ng Dios sa tanan nga tawo, mabubuh gihapon sinda pareho ng Dios nga espiritu.
7: Malapit na ang katapusan ng kalibutan. Ngan magkabuh kamo ning tam kag disiplinaha nindo ang indo isip agud makapangamuy kamo.
8: Kag labaw sa tanan, maghigugmaan kamo ning hugot sa indo tagipusuon. Kay kung may paghigugm kamo sa indo isigkatawo, mapapatawad gid nindo siya bisan madam ang iya nahuman nga sal.
9: Batuna nindo ang isa kag isa sa indo bayay nga way ning reklamo.
10: Kada isa sa aton hay gingtaw-an ng Dios ning abilidad. Gamiton ta ini para sa kaayuhan ng isa kag isa bilang maayo nga mga gingsaligan ng ining iba-iba nga mga abilidad halin sa Dios.
11: Ang gingtaw-an ning abilidad nga magwali, kahinangyan iwali niya ang hambay ng Dios! Kag ang gingtaw-an ning abilidad nga magbulig sa iban, dapat siya magbulig sun sa iya makakaya nga gingtao ng Dios, agud madayaw ang Dios sa tanan nga indo ginahuman paagi kay Hesu-Kristo. Makagagahom siya kag angay nga dayawon hasta sa way katapusan. Kabay pa!
12: Mga pinalangg, ayaw kamo matingaya sa grabi nga mga pagtilaw nga indo naaagihan. Kung ginatilawan ang indo pagtuo, ayaw kamo maghunahun kung ano na gid ang matatab sa indo.
13: Kund, magkalipay kamo kay nagapakig-isa kamo sa mga kahugaan ni Kristo. Kag magiging kumplito gid ang indo kalipay kung maipakit niya sa tanan nga siya hay makagagahom kag makatitingaya.
14: Kung ginainsulto kamo tungod kamo hay mga tagasunod ni Kristo, magkalipay kamo kay yar sa indo ang makagagahom nga Espiritu nga imaw ang Espiritu ng Dios.
15: Kung ginaparusahan kamo, dapat hay bukon kay nakapatay kamo ning tawo, o nagpangawat, o naghuman ning malain, o nagpasinlabot sa kabuh ng iban.
16: Pero kung parusahan kamo kay kamo hay Kristyano, ind kamo dapat magkahuy, kund magpasalamat pa ngan kamo sa Dios tungod nga ginatawag kamo sa in nga pangayan.
17: Kay nag-abot na ang tyempo nga ang Dios magatun sa iya mga ung sa paghusga. Kag kung ini magatun sa aton nga iya mga ung, ano pa gid ang dadangatan ng mga way nagasunod sa Maayong Balit halin sa Dios?
18: Pareho ng ginahambay ng Kasulatan,
: Kung ang mga matarong hay hayos ngan ind maluwas,
: ano pa ang dadangatan ng mga way nagasunod sa Dios kag makasasal?
19: Ngan kamo nga mga nagatiis sa kahugaan niyan tungod imaw ini ang kabubut-on ng Dios para sa indo, magpadayon kamo sa paghuman ning maayo. Isalig nindo ang indo kaugalingon sa Dios nga nagtuga sa indo kay ind gid niya kamo pagpabay-an.