1: Niyan unom na lang ka adlaw kag Pyesta na ng Pagligad ng Anghel. Nagkadto sina Hesus sa Betania, kung sa diin nagaistar si Lazaro nga iya gingbanhaw.
2: Didto nagpreparar sina Marta ning dak nga ihapon para mapadunggan si Hesus. Si Lazaro hay nagakaon kaibahan si Hesus kag si Marta ang nagatahaw.
3: Mintras nagakaon sinda, si Maria hay nagbuoy naman ning bali tung sa litro nga kamahay gid kag maayo nga klasi nga pahumot. Ini hay halin sa mahumot nga tanom nga ginatawag, Nardo. Gingbubuan niya ning pahumot ang siki ni Hesus kag gingpunasan niya ini ng iya buhok. Kag napun ning kahumot ang suyod ng bayay.
4: Pero si Judas Iscariote, isa sa mga disipulo ni Hesus, nga imaw ang magatraidor sa iya hay naghambay,
5: Bas way pagbaligyaan ang pahumot kag itao ang kwarta sa mga pobre? Ang kantidad in hay tuyo ka gatos nga denarius!
6: Ginghambay niya ini, bukon kay nagakabayaka siya sa inda, kund siya hay miyugpangawat kay siya ang nagahawid ng inda kwarta kag permi siya diri nagakupit.
7: Niyan naghambay si Hesus, Pabay-i lang siya, gingtagana niya in para ipreparar ang akon lawas sa adlaw ng akon paglubong.
8: Ang mga pobre hay permi nindo kaibahan, pero ako hay ind nindo permi makaibahan.
9: Pagkasayod ng madam nga Judio nga yadto si Hesus sa Betania, nagkadto sinda bukon lang para makit si Hesus, kund gusto da ninda makit si Lazaro nga iya gingbanhaw.
10: Ngan ang mga pinun nga par hay nagplano nga pat si Lazaro hay patyon da,
11: kay siya ang naging kabangdanan kung bas ang madam nga Judio hay nagabuyag sa inda grupo kag nagatuo kay Hesus.
12: Nang masunod nga adlaw, kadam-dam nga tawo nga nagapamista ang nakabat nga si Hesus paabuton sa Jerusalem.
13: Ngan nagbuoy sinda ning mga dahon ng palmera agud sugaton siya, nga nagasinggit,
: Hosana! Ginapakamaayo ng Ginoo ang iya gingsug nga magahar sa Israel!
14: May nakit si Hesus nga bat pa nga asno kag iya ini gingsakyan. Sa iya ginghuman, natab ang ginahambay ng Kasulatan,
15: Ayaw kamo mahadlok mga taga-Zion ,
: sirua ang indo Har, nagaabot nga nagasakay sa bat pa nga asno!
16: Adto nga oras, way pa maintindihi ng mga disipulo ni Hesus kung ano ini ang gusto hambayon. Pero nang nabanhaw siya, imaw pa lang adto ang pagkadumdom ninda nga ini ang nakasulat parti kay Hesus kag natab gid ini sa iya.
17: Niyan nagapamatuod sa natab ang madam nga tawo nga kaibahan ni Hesus nang gingtawag niya si Lazaro sa lubungan kag gingbanhaw.
18: Ngan kadam-dam nga tawo ang nagsugat kay Hesus kay nabalitaan ninda adto nga milagro nga iya ginghuman.
19: Ngan naghambay ang mga Pariseo sa isa kag isa, Tan-awa nindo! Ang tanan nga mga tawo hay nagasunod na gid sa iya. Way na gid kita ning aber ano pa nga mahuhuman!
20: Niyan igwa ning pila nga mga Griego nga kaibahan sa mga nagkadto sa Jerusalem agud magsamba sa Dios sa Pyesta.
21: Nagpalapit sinda kay Felipe nga taga-Betsaida nga sakop sa probinsya ng Galilea kag naghambay sa iya, Nong, nagahandom kunt kami nga mapakigkit kay Hesus.
22: Nagkadto si Felipe kag gingbalit ini kay Andres. Tapos nagkadto sinda nga duha kag ginghambay ini kay Hesus.
23: Nagsabat si Hesus, Nag-abot na ang tam nga oras nga ako nga Ung ng Tawo hay pagadayawon, tungod sa akon pagkamatay.
24: Sa matuod lang ginahambay ko sa indo, ang akon kabuh hay pareho sa binh ng humay. Kung ind ini ipugas sa dut, ind ini magtub; magapabilin ini nga isa lang ka binh. Pero kung ini nga binh ipugas, pareho ng ilubong kag mamatay, ini hay magatub kag magauhay ning madam.
25: Ang nagapalabi ng iya kabuh hay maduduyaan ini; pero ang nagabaliway ng iya kabuh diri sa kalibutan, makakabaton siya kabuh nga way katapusan.
26: Ang aber sin-o nga nagaserbisyo sa akon hay kahinangyan nga magsunod sa akon kag kung diin ako, yadto da ang akon suluguon. Ang bisan sin-o nga nagaserbisyo sa akon hay padunggan ng akon Amay.
27: Naghambay pa gid si Hesus, Tudo gid ang kalisod ng akon tagipusuon! Amay, ano ang akon hambayon? Puydi ba luwason mo ako sa ini nga kahugaan? Pero ind puydi kay imaw ini ang kabangdanan ng akon pagkari, nga magtiis ng mga kahugaan sa ini nga oras.
28: Tapos naghambay si Hesus, Amay ko sa langit, ipakit mo sa mga tawo kung mauno kaayo ang imo kahimayaan!
: Pagkatapos may boses nga naghambay halin sa langit, Gingpakit ko na ang akon kahimayaan paagi sa imo kag ipakit ko pa gid liwat.
29: Nang mabatian ang boses ng madam nga tawo nga nagatindog didto, ang kalaom ng iban hay dayugdog, pero ang iban naghambay, May anghel nga naghambay sa iya.
30: Pero nagsabat si Hesus, Gingpabat sa indo ng Dios ang boses, bukon para sa akon kund para sa indo.
31: Imaw na ini ang oras nga husgahan ang mga tawo nga way relasyon sa akon kag oras na da nga si Satanas, ang nagagahom sa kalibutan hay maperdi.
32: Kag kung itaas ako halin sa kalibutan, papalapiton ko ang madam nga tawo nga magsunod sa akon.
33: Sa iya paghambay adto, gingpasayod niya kung pauno siya mamamatay.
34: Ngan nagsabat ang mga tawo, Sayod namon nga sun sa Kasuguan, ang Kristo hay magakabuh ng way katapusan. Pauno mo mahambay nga ang Ung ng Tawo hay kahinangyan mamatay sa kahoy? Nagpangutana pa gid sinda, Sin-o gid ba ini nga Ung ng Tawo?
35: Ngan nagsabat si Hesus liwat, Madal na lang maduy ang iwag nga kaibahan nindo. Ngan magpadayon kamo nga magkabuh kaibahan ng iwag mintras yari pa, kay bas kung maabutan kamo ning duyom. Kay ang nagapanaw sa maduyom hay way makasayod kung diin pakadto.
36: Mintras kaibahan nindo ako, nga imaw ang iwag, magpati kamo sa akon agud magkabuh kamo ning matarong.
: Pagkatapos ni Hesus mahambay adto, nagpanaw siya kag nagpanag sa mga tawo.
37: Aber nakit na ninda ang madam nga milagro nga gingpanghuman ni Hesus, way gihapon sinda nagtuo sa iya.
38: Natab ini agud matuman ang gingsulat nang una ni Propeta Isaias,
: Ginoo, way ning may nagapati sa amon ginabalit.
: Ind sinda makaintindi aber gingpakit mo na sa inda ang imo gahom.
39: Ind ninda gusto magpati, ngan ind da sinda makatuo. Imaw pa gid ini ang ginghambay ng Dios paagi kay Isaias
40: Gingbuta ko ang inda mga mata kag gingpatugas ko ang inda uyo.
: Kay bas kung makakit sinda, makaintindi ang inda mga hunahun;
: kag makabalik sa akon para paayuhon ko sinda.
41: Ginghambay ini ni Isaias, kay nakit niya ang kahimayaan ni Hesus kag nagsulat siya parti sa iya.
42: Bisan tiyad adto ang ginghambay ni Isaias, madam sa mga miyugdumaya ng Judio ang nagtuo kay Hesus. Pero way ninda ini ginaakua sa iban, kay nahadlok sinda sa mga Pariseo, bas kung sinda hay ind na kabigon nga miyembro sa sinagoga.
43: Kay mas ginapalabi pa ninda ang pagdayaw ng mga tawo kaysa sa pagdayaw ng Dios.
44: Pagkatapos naghambay ning makusog si Hesus sa madam nga tawo, Ang bisan sin-o nga nagatuo sa akon, bukon lang ako ang ginatuuhan, kund pat ang nagsug sa akon.
45: Ang aber sin-o nga nakakit sa akon, nakakit da sa nagsug sa akon.
46: Nagkari ako bilang iwag sa mga tawo diri sa kalibutan, agud ang aber sin-o nga magtuo sa akon, ind magpadayon sa pagkabuh sa kaduyom.
47: Ang bisan sin-o nga nagapamat ng akon mga ginahambay pero way nagatuman, bukon ako ang magahusga sa iya. Kay way ako nagkari sa kalibutan para husgahan ang mga tawo, kund agud sinda luwason.
48: Pero may magahusga sa aber sin-o nga way nagabaton sa akon kag way nagapati sa akon mga ginahambay. Ang akon mismo ginghambay kag gingtudl, imaw ang magahusga sa iya sa ulihi nga adlaw!
49: Kay ang akon ginatudl hay bukon halin sa kaugalingon ko nga otoridad, kund ang Amay ko nga nagpadaya sa akon, imaw ang nagsug kung ano ang akon dapat ihambay kag itudl.
50: Ngan ginahambay ko lang kung ano ang gingsug ng akon Amay sa akon, kay sayod ko gid nga ang iya ginasug hay imaw ang ginahalinan ng kabuh nga way katapusan.