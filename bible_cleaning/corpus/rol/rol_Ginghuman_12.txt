1: Nang adto nga tyempo, nagtun si Haring Herodes sa paghingabot sa pila ka tawo nga mga nagatuo.
2: Gingpapatay niya si Santiago, nga hali ni Juan paagi sa espada.
3: Nang makit niya nga nalipay ang mga Judio sa iya ginghuman, si Pedro naman ang masunod niya nga gingpadakop. Ini hay natab ng Pyesta ng Tinapay nga way ning Pampaalsa.
4: Pagkatapos gingpapriso niya si Pedro kag gingpagwardyahan sa upat ka grupo ng mga sundalo nga tig-upat-upat. Ang plano ni Herodes hay bistahon si Pedro kag sentensyahan nga patyon sa publiko pagkatapos ng Pyesta ng Pagligad ng Anghel.
5: Mintras yadto sa prisuhan si Pedro, padayon nga nagpangamuy ning hugot sa tagipusuon ang mga nagatuo para sa iya.
6: Nang adto gid nga gab-i bago ipaatubang ni Herodes si Pedro sa mga tawo, nagakatuyog siya nga nakagapos ning duha ka kadina sa tung ng duha ka sundalo. Kag may mga gwardya pa nga nagabantay sa pwertahan ng prisuhan.
7: Gulpi nga nagpakit ang isa ka anghel ng Ginoo kag naghayag sa suyod ng selda. Gingyugoyug niya si Pedro para pukawon nga ang hambay, Dal! Bangon dir! Kag natangs ang mga kadina sa iya mga kamot.
8: Kag naghambay pa ang anghel, Paghagkos na kag suksukan ang imo sandalyas. Kag gingsunod niya ini. Pagkatapos hambay pa gid ng anghel, Suksukan ang imo pangsuy-ob kag sunod sa akon.
9: Kag nagsunod si Pedro sa iya paluwas ng prisuhan, aber way siya nakasayod kung matuod ba ini ang nagakatab. Ang kalaom niya hay nakakit lang siya ning panan-awon.
10: Nang makalampas na sinda sa una kag pangaduha nga gwardya, nakaabot sinda sa pwertahan nga saysayon nga nagaatubang sa syudad. Nag-abri ini ng iya lang kag nagluwas sinda. Nang nagapanaw sinda sa isa ka dayan, gulpi lang nga gingbayaan si Pedro ng anghel.
11: Kag didto lang namangnuhan ni Pedro nga matuod gal ang tanan nga natab sa iya kag naghambay siya, Arinyan sigurado na gid ako nga ang Ginoo hay nagpadaya ng iya anghel para luwason ako sa kamot ni Herodes kag sa tanan nga ginapaabot ng mga Judio nga matab sa akon.
12: Nang naintindihan na niya nga nakaluwas na siya, nagkadto siya sa bayay ni Maria nga nanay ni Juan nga ginatawag da nga Marcos. Kadam nga tawo ang nagakatipon didto kag nagapangamuy.
13: Nagpanuktok si Pedro sa pwertahan ngan nagpalapit ang ulipon nga si Roda para magsir kung sin-o ang nagapanuktok.
14: Nakilaya niya ang boses ni Pedro kag sa iya kalipay, imbis nga abrihan niya ang pwertahan, nagdyagan siya pasuyod para ipasayod sa iya mga kaibahan nga si Pedro yar sa luwas.
15: Naghambay sinda sa iya, Nagapinabuang ka lang! Pero nagpilit gid si Roda nga matuod ang iya ginahambay. Ngan nagsabat sinda, Bas kung anghel in ni Pedro.
16: Pero sige pa gid ang pagpanuktok ni Pedro kag nang ging-abrihan na ninda ang pwertahan, nakit ninda siya kag natingaya gid sinda!
17: Gingsinyasan niya sinda nga maghipos kag ging-isplikar niya sa inda kung pauno siya gingpaluwas ng Ginoo sa prisuhan. Kag hambay pa niya, Balitaan ini kay Santiago kag sa iban pa nga mga nagatuo. Tapos naghalin siya kag nagkadto sa iban nga lugar.
18: Pagkaaga, nagkinagulo gid ang mga sundalo kay way na si Pedro kag way sinda nakasayod kung ano ang natab sa iya.
19: Nagsug si Herodes nga sugiron siya, pero way gid ninda siya makit. Ngan ging-imbistigahan niya ang mga sundalo kag pagkatapos gingpapatay niya sinda. Pagkatapos adto, naghalin si Herodes sa Judea kag nagkadto sa Cesarea kag didto nagtinir.
20: Sobra gid ang kahangit ni Haring Herodes sa mga taga-Tyre kag taga-Sidon. Ngan may mga grupo halin sa inda nga nagkadto sa har. Ging-amigo anay ninda si Blastus, isa sa mga importante nga opisyal ng har, para buligan niya sinda. Tapos nagkadto sinda kay Herodes para magpakighusay, kay didto sa lugar ng har sinda nagabuoy ng inda pagkaon.
21: Pag-abot ng adlaw nga gingpil niya nga magpakigkit sa mga taga-Tyre kag taga-Sidon, nagsuksok siya ng iya bar nga panghar kag nagpungk sa trono kag nagdiskurso ng iya mensahe.
22: Nagsinggit ang mga tawo, Ang nagahambay ini hay bukon tawo kund dios!
23: Adto nga daan gingparusahan siya ng anghel ng Ginoo kay way niya gingtao ang pagdayaw para sa Dios. Ging-uyod siya hasta sa mamatay.
24: Pero padayon nga naglapnag ang hambay ng Dios kag nagdam pa gid ang mga nagatuo.
25: Nang natapos na nina Bernabe kag Saulo ang gingpanghuman ninda didto sa Jerusalem, nagbalik sinda sa Antioc. Gingdaya da ninda si Juan nga ginatawag da nga Marcos.