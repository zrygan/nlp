1: Mga kauturan, nang una ind ako makatudl sa indo pareho ng mga tawo nga ginatuytuyan ng Espiritu Santo, kund mga tawo nga nagakabuh sa inda tawhanon nga kinaugal kag mga lapsag pa sa pagtuo kay Kristo.
2: Imaw in nga malupos lang gid ang akon mga pagpanudl, kay ind pa nindo kaya ang madayom nga mga pagpanudl. Kag bisan ngan niyan ind pa gid kamo makaintindi.
3: Kay hasta niyan, nagakabuh pa kamo sun sa handom ng indo tawhanon nga kinaugal tungod naiili pa kamo kag nagainaway. Ining indo ginahuman hay nagapamatuod lang nga pareho pa gihapon kamo sa mga tawo sa kalibutan.
4: Kay may nagahambay, Ako hay kay Pablo, kag igwa da nagahambay, Ako hay kay Apolos. D ba pareho lang gid kamo sa mga tawo sa kalibutan, kay nagainiyaiya kamo?
5: Isipa nindo: Sin-o gid si Apolos? Kag sin-o gid si Pablo? Mga miyugserbisyo lang da kami ng Ginoo nga iya ginggamit agud magtuo kamo. Ang kada isa sa amon hay nagahuman lang ng trabaho nga gingtao ng Ginoo sa amon.
6: Ako ang nagtanom kag si Apolos ang nagbunyag, pero ang Dios imaw ang nagapatub.
7: Bukon importante ang nagatanom kag ang nagabunyag. Ang Dios lang gid ang importante kay siya ang nagapatub.
8: Ang nagatanom kag ang nagabunyag hay pareho lang ang ginahandom kag kada isa hay bayusan ng Dios sun sa inda pagpangabudlay.
9: Ako kag si Apolos hay nagabinuligan sa pagpangabudlay para sa Dios. Kamo hay pareho ng uma nga ginapaatamanan sa amon ng Dios.
: Kamo hay pareho da ng bayay nga iya ginapatindog.
10: Kag sun sa kaluoy ng Dios, gingtugutan niya ako bilang eksperto nga karpentero nga imaw ang nagtukod ng pundasyon. Pagkatapos, ang iban naman nga karpentero hay imaw ang nagapadayon sa pagtrabaho. Pero kahinangyan gid nga siguruhon ng kada karpentero nga maayo ang iya trabaho.
11: Kay ind puydi nga magbutang ning iban pa nga pundasyon puyra sa gingbutang na, nga imaw si Hesu-Kristo.
12: May mga tawo nga tam ang inda ginatudl. Sinda hay pareho sa nagapatindog sa pundasyon nga ang ginagamit nga mga materyales hay bulawan, pilak, o mga mamahayon nga bato. Ang iban hay way puyos ang inda mga ginatudl. Pareho sinda sa mga tawo nga ang inda ginagamit sa pagpatindog hay kahoy, kugon kag uhot.
13: Pero sa Adlaw ng Paghusga, masasayuran kung ano nga klasi ng mga materyales ang ginggamit ng kada isa, kay pagatistingon ini sa kalayo. Ang gusto hambayon, ipasayod kung ano ang resulta ng mga trabaho ng kada isa.
14: Kung ang gingpatindog sa pundasyon hay ind masunog, magabaton ang nagpatindog ng premyo.
15: Pero kung masunog, way gid siya may mabaton nga premyo; pero maluwas ang iya kaugalingon. Ang iya ihimplo hay pareho sa tawo nga nakaluwas sa bayay nga nasunog, pero way gid siya may nadaya.
16: D ba templo kamo ng Dios kag ang Espiritu ng Dios nagaistar sa indo?
17: Ngan ang aber sin-o nga magsir ng templo ng Dios, parusahan ng Dios tungod ang templo ng Dios hay balaan. Kag ang templo nga in hay way ning iban kund kamo mismo.
18: Ayaw pagdayaa ang indo kaugalingon. Kung igwa sa indo nagahunahun nga mayad siya sun sa mga tawo sa kalibutan, dapat ibaliway lang niya in nga kamayad agud maging mayad siya sa panir ng Dios.
19: Kay para sa Dios, ang ginakabig nga kamayad ng mga tawo sa ini nga kalibutan hay kalukuhan lang. Kay ginahambay ng Kasulatan, Ginasiod ng Dios ang mga mayad sa inda kaday.
20: Kag nakasulat pa gid, Nasasayuran ng Ginoo nga ang ginahunahun ng mga tawo nga kamayad hay way puyos.
21: Ngan ind dapat ipahambog ang aber sin-o, kay kami tanan hay para sa indo kaayuhan.
22: Ako, si Apolos kag si Pedro hay para sa indo tanan. Aber ini nga kalibutan, ang kabuh kag ang kamatayon kag ang nagakatab niyan kag sa paabuton, ini tanan hay para sa indo kaayuhan.
23: Kag kamo hay kay Kristo kag si Kristo hay sa Dios.