1: Ginahambay ko ini tanan sa indo agud ind maduy ang indo pagtuo sa akon.
2: Kay palayason kamo ng indo mga kasimanwa sa mga sinagoga. Maabot ang oras nga madam sa inda ang magapatay sa indo kag magahunahun pa nga sinda nagaserbisyo sa Dios.
3: Humanon ninda ini tanan sa indo kay way ninda ako nakikilaya o ang akon Amay.
4: Ginahambay ko ini agud pag-abot ng oras nga humanon ninda ini tanan sa indo, madudumduman nindo ang akon ginghambay.
: Way ko anay kamo gingbalitai ng ini nga mga butang kay kaibahan pa nindo ako.
5: Pero niyan mabalik na ako sa nagsug sa akon. Way gid ning aber isa sa indo ang nagpangutana kung sa diin ako makadto.
6: Niyan tungod sa mga butang nga akon ginghambay sa indo, napun gid ning kalisod ang indo tagipusuon.
7: Pero ginahambay ko sa indo ang matuod, ang akon paghalin hay para sa indo kaayuhan. Kay kung ind ako maghalin, ind mag-abot ang kabaylo ko para magbulig sa indo. Pero kung maghalin ako, susuguon ko siya sa indo.
8: Kag kung mag-abot siya, pamatuuran niya sa mga tawo nga way relasyon sa Dios nga sal ang inda pang-intindi parti sa kasal-anan, sa akon pagiging matarong kag sa paabuton nga paghusga sa mga tawo.
9: Parti sa kasal-anan, pamatuuran niya nga makasasal sinda kay way sinda nagtuo sa akon.
10: Parti sa akon pagiging matarong, pamatuuran niya nga matarong ako kay makadto na ako sa akon Amay kag ind na ninda ako makit.
11: Kag parti sa paghusga sa mga tawo, pamatuuran niya nga matatab gid ini kay ginghusgahan na ang Pinun nga nagagahom sa mga tawo nga way relasyon sa Dios.
12: Madam pa kunt ang akon ihambay sa indo, ugaling ind pa nindo ini maintindihan niyan.
13: Pag-abot ng Espiritu Santo, siya ang magatudl ng kamatuuran parti sa Dios. Kag buligan niya kamo nga maintindihan ang tanan nga kamatuuran. Ind siya magahambay sa iya lang kaugalingon, kund ang ihahambay niya sa indo hay kung ano lang ang iya mabatian sa akon kag ipasayod da niya kung ano ang matatab sa paabuton.
14: Padunggan niya ako kay ipaintindi niya sa indo ang akon mga gingpanudl kag gingpanghuman.
15: Kay ang tanan nga igwa sa akon Amay hay yari da sa akon. Ngan ginghambay ko nga ipasayod ng Espiritu Santo sa indo ang akon mga gingpanudl.
16: Matag-od na lang ang oras kag ind na nindo ako makit. Pero sa ind magdugay, makikit nindo ako liwat.
17: Ngan nagpinangutan-an sa isa kag isa ang iban niya nga mga disipulo, Ano baya ang gusto niya hambayon, Matag-od na lang ang oras kag ind na nindo ako makit. Pero sa ind magdugay, makikit nindo ako liwat kay makadto na ako sa akon Amay?
18: Hambay pa ninda, Ano baya ang gusto niya nga hambayon, Matag-od na lang ang oras? Ind naton ini maintindihan kung ano ang gusto hambayon!
19: Sayod ni Hesus nga gusto kunt ninda magpangutana, ngan naghambay siya, D ba, ang gusto nindo nga ipangutana hay kung ano ang gusto ko nga hambayon, Matag-od na lang ang oras kag ind na nindo ako makit. Pero sa ind magdugay, makikit nindo ako liwat?
20: Sa matuod lang ginahambay ko sa indo, magauwang kamo pero magakalipay gid ang mga tawo nga way relasyon sa Dios. Magatangis kamo sa kalisod, pero ang indo kalisod hay maduduy kag mababayluhan ning kalipay.
21: Pareho ng babayi nga paungaon, nagatiis siya ning kasakit kay nag-abot na ang iya oras. Pero pagkatapos nga matawo ang iya lapsag, ind na niya madumduman ang kasakit. Nalilipay siya kay natawo na ang isa ka lapsag sa kalibutan.
22: Pareho da ini sa indo, nalilisod gid kamo niyan pero mapakigkit ako sa indo liwat kag malilipay gid ang indo tagipusuon. Kag way gid ning bisan sin-o nga makaagaw sa indo ini nga kalipay.
23: Pag-abot nang adto nga adlaw, ind na kahinangyan nga sa akon kamo magpangay ning aber ano. Sa matuod lang ginahambay ko sa indo, anuman ang indo pangayuon sa akon Amay, itatao gid niya ini sa indo kay may relasyon kamo sa akon.
24: Hasta niyan way pa kamo ning ginapangay sa Dios nga Amay paagi sa akon pangayan. Pangay kamo sa iya agud makabaton kamo kag para makumplito ang indo kalipay.
25: Ginghambay ko ini sa indo paagi sa mga parabola. Pero maabot ang oras nga ind na ako maghambay ning parabola kund ipasayod ko na sa indo ning klaro ang parti sa akon Amay.
26: Adto nga adlaw, kamo na mismo ang mangay sa iya paagi sa akon pangayan. Ind na kahinangyan nga ako pa ang magpangay sa akon Amay para sa indo.
27: Ang akon Amay mismo ang nagahigugm sa indo kay naghigugm kamo sa akon kag nagpati nga ako hay naghalin sa Dios.
28: Naghalin ako sa akon Amay kag nagkari ako diri sa kalibutan. Niyan mahalin na ako diri sa kalibutan kag mabalik na ako sa akon Amay.
29: Naghambay ang iya mga disipulo, Niyan klaro na gid ang imo mga ginahambay sa amon kag bukon na paagi sa mga parabola!
30: Niyan sayod namon nga nasasayuran mo gid ang tanan nga butang kag aber ngan way kami nagapangutana, sayod mo ang amon ginahunahun. Ngan nagapati kami nga ikaw hay halin sa Dios.
31: Naghambay si Hesus, Nagatuo na ba kamo niyan?
32: Madal na lang ang oras kag imaw na gid ini, nga kamo hay magkabuyag-buyag kag magbalik sa indo lugar. Aber bayaan nindo ako, may kaibahan gihapon ako kay ibhan ako ng akon Amay.
33: Ginahambay ko ini sa indo agud magkaigwa kamo ning katawhayan sa pagpakig-isa sa akon. Makakaagi kamo ning mga kahugaan sa kalibutan, pero pakusuga ang indo kaugalingon! Naperdi ko na ang mga paagi ng kalibutan nga kontra sa kabubut-on ng Dios.