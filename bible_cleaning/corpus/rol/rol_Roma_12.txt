1: Ngan mga kauturan, tungod sa abunda nga kaluoy ng Dios sa aton, nagapangabay ako sa indo, ihalad nindo ang indo kaugalingon bilang buh kag malimpyo nga halad sa Dios. Itugyan nindo ang indo kaugalingon sa pagserbisyo sa iya sun sa iya kagustuhan. Imaw in ang tam nga pagsamba nindo sa iya.
2: Ayaw kamo magpatuyad sa mga ginahuman nga kalainan ng mga tawo sa ini nga kalibutan. Kund tuguti ang Dios nga bag-uhon niya ang indo hunahun, agud masayuran nindo ang kabubut-on ng Dios: kung ano ang maayo, tam kag ang iya nagustuhan.
3: Tungod sa pribilihiyo kag otoridad nga maging apostol nga gingtao ng Dios sa akon, ginalaygayan ko kamo tanan. Ayaw kamo maghunahun nga daw kung sin-o na gid kamo, kund hunahunaon nindo maayo kung ano ang indo mga abilidad nga gingtao ng Dios sun sa indo pagtuo.
4: Kay kung pauno nga ang aton lawas hay may madam nga parte kag ang kada parte hay may kaugalingon nga trabaho,
5: kita nga mga nagatuo hay imaw da. Aber matuod madam kita, isa lang kita ka lawas sa aton pagpakig-isa kay Kristo kag nagasugdong ang kada parte sa isa kag isa.
6: Kag tungod ang kada isa sa aton hay may kaugalingon nga abilidad nga nabaton sun sa pagpakamaayo ng Dios, kahinangyan gamiton ta ang gingtao niya. Kung may gingtaw-an abilidad para magpasayod ng mensahe ng Dios, dapat gamiton niya in sun sa iya pagtuo.
7: Kung may gingtaw-an abilidad para magserbisyo sa iya isigkatawo, magserbisyo siya nga may kahugod; kung para magtudl, magtudl maayo;
8: kung para maglaygay, maglaygay sa iya mga kauturan; kung para magtao sa mga pobre, magtao halin sa tagipusuon; kung para magdumaya, magdumaya ning seryuso; kag kung para magbulig sa mga nahuhugaan, magbulig nga may kalipay.
9: Kahinangyan matuod gid ang aton paghigugm. Likawan ta ang malain kag humanon permi ang maayo.
10: Bilang mag-utod kay Kristo maghinigugmaan kita ning hugot sa aton tagipusuon kag tahuron naton ang iban ng mas labaw pa sa inda pagtahod sa aton.
11: Maghugod gid kita kag ind magtinamad; magserbisyo kita sa Ginoo nga hugot sa aton tagipusuon.
12: Kag tungod igwa kita paglaom, dapat maging malipayon kita. Antuson ta ang mga kahugaan kag magpangamuy kita permi.
13: Buligan ta ang mga balaan nga tawo ng Dios sa inda mga kahinangyan kag batunon ta sa aton bayay ang mga taga-iban nga lugar.
14: Ipangamuy nindo sa Dios nga pakamaayuhon niya ang mga tawo nga nagahingabot sa indo tungod sa indo pagtuo. Ayaw nindo sinda pagsumpaa, kund ipangamuy nindo sinda nga pakamaayuhon ng Dios.
15: Magkalipay kamo kaibahan ang mga nagakalipay kag magkalisod kaibahan ang mga nagapangalisod.
16: Magkabuh kamo nga nagakaisa. Ayaw kamo magpahambog, kund amiguhon ang mga tawo aber ang mga pobre. Ayaw kamo maghunahun nga sayod na gid nindo ang tanan.
17: Kung may maghuman ning malain sa indo, ayaw kamo magbayos ning malain. Kund isipon nindo kung pauno kamo makahuman ning maayo sa panir ng mga tawo.
18: Himua nindo ang indo mahuhuman para magkabuh kamo nga may katawhayan sa tanan nga tawo.
19: Mga pinalangg, ayaw gid kamo magbayos, pabay-i ang Ginoo nga magparusa sa inda. Kay ini ang ginghambay ng Ginoo sa Kasulatan, Ako ang magabayos, ako ang magaparusa sa inda.
20: Ngan tumanon ta ang ginahambay ng Kasulatan, Kung ang imo kaaway ginagutom, pakauna; kung ginauhaw, painuma. Kay kung humanon mo ini, mapapahuy siya sa iya ginahuman sa imo.
21: Ayaw kamo magpadaog sa malain, kund dauga nindo ang malain paagi sa paghuman ning maayo.