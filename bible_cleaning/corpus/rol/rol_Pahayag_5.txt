1: Pagkatapos adto, may nakit ako nga nakalukot nga kasulatan sa tuo nga kamot ng nagapungk sa trono kag may nakasulat sa magkabuak nga naselyuhan ning pito nga selyo.
2: Kag may nakit ako nga isa ka makagagahom nga anghel nga nagapasayod sa makusog nga boses. Sin-o ang angay nga makasir ng mga selyo kag makabukas ng adto nga kasulatan?
3: Pero way gid ning aber isa sa langit o sa dut o sa idayom man ng dut nga angay makabukas o makabasa ng adto nga kasulatan.
4: Ngan nagtangis gid ako kay way ning aber isa nga angay makabukas o magtan-aw ng adto nga kasulatan.
5: Niyan ang isa sa miyugdumaya hay naghambay sa akon, Ayaw magtangis! Tan-awa, ang ginatawag nga Leon sa tribo ni Juda, inapo ni David. Siya ang Mandadaog. Siya ang makakasir ng pito nga selyo kag makakabukas ng kasulatan nga nakalukot.
6: Pagkatapos nakit ko ang isa ka Kordero nga nagatindog sa atubangan ng iya trono nga ginapalibutan ng upat ka buh nga tinuga kag ng mga miyugdumaya. Kung tan-awon, daw pinatay na siya. May pito siya nga sungay kag pito nga mata nga imaw ang pito nga Espiritu ng Dios nga gingpadaya sa bilog nga kalibutan.
7: Nagpalapit siya kag iya gingbuoy ang kasulatan sa tuo nga kamot ng nagapungk sa trono.
8: Pagkabuoy niya ng kasulatan nga nakalukot, ang upat ka buh nga tinuga kag ang baynti kwatro nga miyugdumaya hay nagluhod sa atubangan ng Kordero. Ang kada isa sa inda hay may alpa kag hambawan nga bulawan nga pun ning insenso nga imaw ang mga pangamuy ng mga balaan nga tawo ng Dios.
9: Kag nagakanta sinda ning bag-o nga kanta
: Ikaw ang angay nga magbuoy ng kasulatan nga nakalukot kag magbukas ng mga selyo.
: Kay gingpatay ka kag tungod sa imo dug gingtubos mo para sa Dios ang mga tawo halin sa tanan nga tribo, iba-iba nga linggwahe, lah kag nasyon.
10: Ginglakot mo sinda sa imo paghahar kag ginghuman mo sinda nga mga par para magserbisyo sa Dios.
11: Pagkatapos nakit ko kag nabatian ang boses ng kadam-dam nga anghel nga nagapalibot sa trono, sa mga buh nga hayop kag sa mga miyugdumaya. Ang bilang ng mga anghel hay libo-libo kag milyon-milyon.
12: Kag nagakanta sinda sa makusog nga boses
: Ang Kordero nga gingpatay hay angay nga tahuron, himayaon kag dayawon, kay siya hay makagagahom, manggaranon, mayad kag makusog.
13: Kag nabatian ko ang tanan nga may kabuh sa langit, sa dut, sa idayom ng dut kag sa dagat. Ang tanan nga gingtuga ng Dios hay nagakanta
: Aton dayawon, tahuron kag himayaon ang nagapungk sa trono kag ang Kordero,
: kag dapat kilayahon nga nagadumaya sa tanan hasta sa way katapusan!
14: Ang upat ka buh nga tinuga hay nagsabat, Kabay pa! Kag ang mga miyugdumaya hay nagluhod kag nagsamba.