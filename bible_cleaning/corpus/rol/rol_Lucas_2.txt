Nang adto nga tyempo, naghuman ang Emperador ng Roma nga si Augustus ning kasuguan nga ang tanan nga tawo nga sakop ng iya gingharian hay dapat magpalista.
Ini ang una nga sensos nang si Quirinius ang gobernador sa probinsya ng Syria.
Ngan nagpangbalik ang tanan nga mga tawo sa kaugalingon ninda nga banwa para magpalista.
Niyan naghalin si Jose sa Nazaret nga sakop ng Galilea kag nagkadto sa Betlehem nga sakop ng Judea kung sa diin natawo si Haring David. Didto siya nagkadto kay isa siya sa mga inapo ni David.
Gingdaya niya si Maria nga kyasayon na sa iya para magpalista da didto. Si Maria hay paungaon na
kag nang yadto na sinda sa Betlehem, nag-abot ang adlaw nga nagbatyag na siya.
Nag-ung siya ning panganay nga lyaki kag gingputos niya ini ning hamo kag gingpahigd sa ginabutangan ng sabsabon. Yadto sinda sa kug-ungan ng mga hayop kay way na sinda madayunan.
Adto da nga gab-i, ang mga pastor ng karnero hay yadto sa pasabsaban nga malapit sa Betlehem nga nagabantay ng inda mga hayop.
Kag gulpi lang nagpakit ang anghel ng Ginoo sa inda kag nahayagan sinda ning kahayag ng Ginoo. Hinadlukan gid sinda,
pero naghambay ang anghel, Ayaw kamo mahadlok; nagkari ako sa indo para ipasayod ang Maayong Balit nga magatao ning dak nga kalipay sa tanan nga tawo.
Kay sa ini nga adlaw, natawo sa banwa ni Haring David ang indo Manluluwas. Siya ang Ginoo nga ginatawag nga Kristo.
Ini ang tand nga matuod ang akon ginahambay: makikit nindo ang lapsag nga nakaputos ning hamo nga nagahigd sa ginabutangan ng sabsabon.
Kag gulpi lang nagpakit ang madam pa gid nga mga anghel halin sa langit. Kaibahan ng nauna nga anghel, nagdayaw sinda tanan sa Dios. Nagkanta sinda,
Dayawon ang Dios sa pinakamataas nga langit
kag sa mga tawo nga nagapalipay sa iya, katawhayan!
Pagbalik ng mga anghel sa langit, naghambay ang mga pastor ng karnero sa isa kag isa, Mos, makadto kita sa Betlehem, tan-awon naton ining gingpasayod ng Ginoo sa aton.
Ngan nagdal-dal sinda nga nagkadto sa Betlehem kag didto nakit ninda sina Maria kag Jose kag ang lapsag nga nagahigd sa ginabutangan ng sabsabon.
Nang makit ng mga pastor ng karnero ang lapsag, gingpamalit ninda ang ginghambay ng anghel parti sa iya.
Kag natingaya gid ang tanan nga nakabat sa gingbalit ninda.
Pero gingtag ni Maria sa iya tagipusuon ang tanan nga natab kag ginahunahun niya ini permi.
Niyan, nagbalik ang mga pastor ng karnero sa pasabsaban nga nagakanta kag nagadayaw sa Dios tungod sa tanan nga inda nakit kag nabatian kay napamatuuran gid ninda ang ginghambay ng anghel.
Nang wayo na ka adlaw ang lapsag, gingpapaltak ninda ini kag gingpangayanan nga Hesus. Imaw ini ang pangayan nga ginghambay ng anghel kay Maria nang way pa siya naganabdos.
Nag-abot ang adlaw nga kahinangyan tumanon ni Jose kag ni Maria ang Kasuguan ng Dios nga gingsulat ni Moises parti sa mga babayi nga bag-ong ung para maging malimpyo sinda. Ngan nagkadto sinda sa Jerusalem para tumanon ini kag gingdaya ninda ang lapsag nga si Hesus para ihalad kay nakasulat sa Kasuguan ng Ginoo,
Ang tanan nga panganay nga lyaki hay dapat ihalad sa Ginoo.
Ngan nagdaya da sinda ng duha ka salampati para tumanon ang Kasuguan ng Ginoo, Duha ka pispis o duha ka pis ng salampati ang dapat ihalad.
Niyan igwa tawo didto sa Jerusalem nga ang pangayan hay Simeon. Siya hay matarong kag diosnanon kag yar sa iya ang Espiritu Santo. Ginahuyat niya nga luwason ng Dios sa kasal-anan ang mga Israelita.
Gingpasayod sa iya ng Espiritu Santo nga ind siya mamamatay hasta way pa niya makikit ang gingsug ng Dios nga Kristo nga iya gingpromisa.
Adto nga adlaw, gingtuytuyan si Simeon ng Espiritu Santo nga magsuyod sa templo. Ngan yadto siya nang gingdaya si Hesus ng iya mga ginikanan sa suyod ng templo para tumanon ang gingsug ng Kasuguan.
Pagkakit ni Simeon sa lapsag, gingbuoy niya ini kag gingkugos. Nagdayaw siya sa Dios nga nagahambay,
Ginoo, puydi mo na ako papahuwayon nga matawhay ang akon hunahun
kay natuman na ang imo gingpromisa sa akon.
Kay niyan, nakit ko na gid ang Manluluwas halin sa imo
nga gingpreparar mo para sa tanan nga tawo.
Siya hay pareho sa iwag nga magadaya kahayag ng kamatuuran parti sa imo para sa mga bukon Judio.
Kag tungod sa iya padunggan ang imo gingpil nga mga Israelita.
Natingaya gid ang mga ginikanan ni Hesus tungod sa ginghambay ni Simeon parti sa ung.
Gingbendisyunan sinda ni Simeon pagkatapos naghambay pa kay Maria, Ini nga ung gingpil ng Dios para parusahan o luwason ang kadamuan sa Israel. Magiging tand siya halin sa Dios pero kadam ang magahambay ning malain kontra sa iya.
Ngan ang tanan nga malain nga ginahunahun ng mga tawo hay masasayuran. Kag ikaw, Maria, magabatyag ka ning dak gid nga kalisod nga daw ginabun ang imo tagipusuon.
Yadto da sa templo ang babayi nga propeta nga ang pangayan hay Ana. Siya hay ung ni Fanuel nga halin sa tribo ni Asher. Pito lang ka tuig ang inda pag-iba ng iya asawa
kag nabayo na siya. 84 ka aos na ang iya edad kag yadto lang gid siya sa templo kag way siya nagaluwas kay adlaw kag gab-i nagasamba siya sa Dios nga nagapuasa kag nagapangamuy.
Adto nga oras, mintras yadto pa sina Jose sa templo, nagpalapit siya sa inda kag nagpasalamat sa Dios tungod sa ung. Gingpamalit niya ang parti kay Hesus sa mga tawo nga nagahuyat ng tyempo nga luwason ng Dios ang mga Israelita.
Nang matuman na nina Jose kag Maria ang tanan nga dapat humanon nga nakasulat sa Kasuguan ng Ginoo, nag-ul na sinda sa inda banwa ng Nazaret sa probinsya ng Galilea.
Didto nagbahoy si Hesus kag nagkusog pa gid. Nadugangan pa ang iya kamayad kag gingpakamaayo siya ng Dios.
Kada tuig nagakadto ang mga ginikanan ni Hesus sa Jerusalem para magsilibrar ng Pyesta ng Pagligad ng Anghel.
Nang dose ka aos na si Hesus, nagnunot siya sa iya mga ginikanan para magsilibrar ng ini nga Pyesta pareho ng inda permi ginahuman.
Pagkatapos, nag-ul na sinda pero nagpabilin pa si Hesus sa Jerusalem. Way ini nasayuri ng iya mga ginikanan.
Kalaom ninda nagnunot si Hesus sa inda mga kaibahan pagbalik. Isa ka adlaw na sinda nga nagapanaw bago ninda gingsugid si Hesus sa inda mga hali kag mga kakilaya.
Pero way ninda nakit si Hesus, ngan nagbalik sinda sa Jerusalem para sugiron siya.
Nang ikatuyo na ka adlaw, nakit ninda si Hesus didto sa templo nga nagapungk kaibahan ng mga eskriba nga nagapamat kag nagapangutana sa inda.
Ang tanan nga nagapamat sa iya hay natingaya gid kay maayo ang iya pang-intindi kag pagsabat sa mga pangutana.
Nang makit siya ng iya mga ginikanan, natingaya gid sinda. Hambay ng iya nanay, Non, bas ginghuman mo ini sa amon? Nabayaka gid kami ng imo tatay sa kasusugid sa imo.
Nagsabat si Hesus sa inda, Bas baya ginasugid nindo ako? Way ba kamo makasayod nga dapat yari ako sa bayay ng akon Amay?
Pero way ninda maintindihi kung ano ang gusto niya nga hambayon.
Pagkatapos nagnunot si Hesus sa inda pagbalik sa Nazaret kag siya hay naging matinumanon sa iya mga ginikanan. Pero gingtag ng iya nanay sa iya tagipusuon ang tanan nga mga butang nga natatab.
Nagbahoy si Hesus kag nagdugang pa gid ang iya kamayad kag nalipay gid sa iya ang Dios kag ang mga tawo.