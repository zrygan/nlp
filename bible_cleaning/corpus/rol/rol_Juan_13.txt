1: Niyan bisperas na ng Pyesta ng Pagligad ng Anghel. Sayod ni Hesus nga nag-abot na ang oras ng iya paghalin diri sa kalibutan kag mabalik na siya sa Dios nga iya Amay. Palangg gid niya ang iya mga disipulo sa kalibutan kag niyan, gusto niya nga ipakit kung mauno kadak ang iya pagpalangg sa inda.
2: Nang adto nga gab-i, nagaihapon si Hesus kag ang iya mga disipulo. Gingbutang na ng diyablo sa isip ni Judas nga ung ni Simon Iscariote, nga traiduron niya si Hesus.
3: Pero sayod ni Hesus nga gingtao na ng Amay ang tanan nga otoridad sa iya kag sayod da niya nga halin siya sa Dios kag magabalik da siya sa Dios.
4: Ngan mintras nagakaon pa sinda, nagtindog si Hesus kag ging-uba niya ang iya pangsuy-ob. Tapos gingbuoy niya ang tualya kag gingbugkos ini sa iya hawak.
5: Pagkatapos nagbub siya ning tub sa planggana kag gingtunaan niya nga hugasan ang mga siki ng iya mga disipulo kag gingpunasan ng tualya nga nakabugkos sa iya hawak.
6: Paglapit niya kay Simon Pedro, naghambay si Pedro, Ginoo, bas? Bukon dapat ikaw ang maghugas ng akon mga siki!
7: Nagsabat si Hesus, Ang akon ginahuman niyan hay ind mo pa maintindihan, pero sa ulihi maiintindihan mo da.
8: Naghambay si Pedro, Ayaw! Ind gid puydi nga ikaw ang maghugas ng akon siki!
: Nagsabat si Hesus, Kung ind ka magpahugas sa akon, way ka ning relasyon sa akon.
9: Nagsabat naman si Simon Pedro, Ginoo, kung tiyad in, bukon lang ang akon siki ang imo hugasan kund pat ang akon kamot kag uyo.
10: Pero naghambay si Hesus, Ang tawo nga nakapaligos hay limpyo na ang iya bilog nga lawas kag ind na kahinangyan nga hugasan pa, puyra lang sa iya siki. Malimpyo na kamo pero bukon tanan sa indo.
11: Kay sayod niya kung sin-o ang magatraidor sa iya, ngan ginghambay niya, Bukon kamo tanan hay malimpyo.
12: Pagkatapos niya mahugasan ang inda mga siki, gingsuksok niya liwat ang iya pangsuy-ob kag nagbalik para magkaon. Nagpangutana siya, Naintindihan ba nindo kung bas ginghuman ko ini sa indo?
13: Ginatawag nindo ako nga Maestro kag Ginoo; kag tam kamo kay ako gida ang Maestro kag Ginoo.
14: Aber ngan ako nga indo Ginoo kag Maestro hay naghugas ng indo mga siki, dapat da nga maghinugasan kamo ng indo mga siki.
15: Gingtaw-an ko kamo ning ihimplo agud indo patuyaran ang akon ginghuman sa indo.
16: Sa matuod lang ginahambay ko sa indo, way ulipon nga mas mataas pa sa iya amo kag way gingsug nga mas importante pa sa nagsug sa iya.
17: Niyan nga naintindihan na nindo ini nga mga butang, bulahan kamo kung humanon nindo ini.
18: Hambay pa ni Hesus, Ang akon ginahambay hay bukon para sa indo tanan, kay kilaya ko gid ang kada isa sa indo nga akon gingpil. Pero dapat matab ang ginahambay ng Kasulatan, Ang tawo nga kaibahan ko nga nagakaon imaw ang magatraidor sa akon.
19: Ginahambay ko ini sa indo niyan bago matab agud kung matab na ini, magatuo kamo nga Ako imaw Ako.
20: Sa matuod lang ginahambay ko sa indo, ang nagabaton sa aber sin-o nga suguon ko hay nagabaton sa akon; kag ang nagabaton sa akon nagabaton da sa nagsug sa akon.
21: Pagkahambay ini ni Hesus, tudo gid ang iya kalisod, ngan gingpakit niya ang iya nababatyagan sa inda, Sa matuod lang ginahambay ko sa indo, isa sa indo ang magatraidor sa akon.
22: Ang mga disipulo hay nagsiniruan sa isa kag isa, kay way sinda makasayod kung sin-o sa inda ang ginahambay ni Hesus.
23: Isa sa mga disipulo nga pinalangg gid niya ang nagapungk hampig sa iya alihid.
24: Ngan gingsinyasan siya ni Simon Pedro nga pangutan-on si Hesus kung sin-o sa inda ang iya ginahambay.
25: Ngan nag-islog pa gid siya kay Hesus, naghilig sa iya dughan kag nagpangutana, Ginoo, sin-o adto?
26: Nagsabat si Hesus, Kung sin-o ang taw-an ko ning tinapay nga akon isawsaw, siya ang magatraidor sa akon. Ngan gingsawsaw niya ang tinapay kag gingtao kay Judas nga ung ni Simon Iscariote.
27: Pagkabaton niya ng tinapay, nagsuyod si Satanas sa iya. Ngan naghambay si Hesus kay Judas, Himua na nga daan ang imo gusto nga humanon.
28: Didto sa mga nagaihapon, way gid ning may nakasayod kung bas ginghambay adto ni Hesus kay Judas.
29: Ang kalaom ng iban gingsug lang ni Hesus si Judas para magbakay ng inda mga kahinangyanon sa pyesta, o magtao bulig sa mga pobre kay siya ang nagahawid ng inda kwarta.
30: Ngan pagkakaon ni Judas ng tinapay, nagluwas siya nga daan. Adto hay gab-i na.
31: Pagkahalin ni Judas, naghambay si Hesus, Niyan pagadayawon na ako nga Ung ng Tawo kag pagadayawon da ang Dios paagi sa matatab sa akon.
32: Kung pagadayawon ang Dios paagi sa akon, pagadayawon da niya ako didto sa langit kag ini hay humanon niya nga daan.
33: Mga pinalangg ko, matag-od na lang gid ang oras nga makaibahan nindo ako. Pangitaon nindo ako, pero pareho ng akon ginghambay sa mga Judio kag niyan ginahambay ko da sa indo, Ind kamo makakadto sa akon kadtuan.
34: Ngan ginatao ko sa indo ini nga bag-o nga sug: maghinigugmaan kamo. Kung pauno ko kamo ginghigugm, dapat da kamo maghinigugmaan.
35: Masasayuran ng tanan nga kamo akon mga disipulo, kung magahinigugmaan kamo.
36: Pagkatapos nagpangutana si Simon Pedro kay Hesus, Ginoo, sa diin ka ba makadto? Nagsabat si Hesus, Ind ka niyan makakadto sa akon kadtuan, pero sa ulihi makakasunod ka da.
37: Nagpangutana liwat si Pedro, Ginoo, bas ind ako makanunot sa imo niyan? Isakripisyo ko ang akon kabuh para sa imo, aber mamatay pa ako.
38: Pero nagpangutana si Hesus, Isakripisyo mo ang imo kabuh para sa akon, aber mamatay ka pa? Sa matuod lang ginahambay ko sa imo, bago magtuktuyaok ang suyog, ind mo ako pagkilay-on ning tuyo ka beses.