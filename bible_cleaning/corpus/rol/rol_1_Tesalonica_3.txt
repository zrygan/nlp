1: Ngan nang ind na namon matiis ang amon kalangkag sa indo, naisip namon nga mas maayo kung magpabilin kami diri sa Atenas
2: kag pakaraon si Timoteo dir sa indo. Utod naton siya kay Hesu-Kristo kag kaibahan namon sa pagserbisyo sa Dios sa pagwali ng Maayong Balit. Gingpakar namon siya sa indo para pakusugon ang indo buot kag buligan kamo para magpadayon sa indo pagtuo
3: agud way sa indo ning may magpangluya sa pagtuo kay Hesu-Kristo tungod lang sa ini nga mga pagtilaw. Kay sayod na nindo nga imaw ini ang kabubut-on ng Dios nga makaagi gid kita ning mga kahugaan.
4: Ginghambay na namon sa indo nang magkaibahan pa kita nga maagihan gid naton ang mga kahugaan. Niyan nakit na nindo nga matuod kay imaw na gid ang natab.
5: Ngan nang ind na ako makatiis, gingpakar ko dir sa indo si Timoteo para masayuran niya kag maibalit sa akon kung ano na ang indo pagtuo. Ginalibugan gid ako kay bas baya kung nagdaog na si Satanas sa pagtintar sa indo kag naging way na puyos ang amon pagtudl sa indo parti kay Hesu-Kristo.
6: Pero niyan nakabalik na diri si Timoteo. Maayo ang iya gingbalit parti sa indo pagtuo sa Dios kag sa indo paghigugm sa isa kag isa. Gingbalit pa gid niya nga permi kuno nindo kami ginadumdom nga may kalipay kag ginalangkag kamo sa amon kag imaw da kami sa indo.
7: Ngan mga kauturan, aber kadam ang amon naaagihan nga kahugaan kag paghingabot, nalilipay kami kay nagapadayon kamo sa indo pagtuo sa Dios.
8: Niyan, nagaayo ang amon pamatyag kung ang indo pagtuo sa Ginoo hay nagapadayon gihapon.
9: Pauno baya namon mababayusan ang Dios tungod sa kadak nga kalipay nga iya gingtao sa amon? Kay makusog ang indo pagtuo sa iya kag ind gid maubos-ubos ang kalipay nga nababatyagan namon.
10: Adlaw kag gab-i hay nagapangamuy gid kami nga kabay pa nga magkinitaan kita liwat para madugangan pa namon kung ano ang kuyang sa indo pagtuo.
11: Kabay pa nga ang Dios nga aton Amay kag ang aton Ginoong Hesus hay maghuman ning paagi kung pauno kami makabalik dir sa indo.
12: Kag kabay pa nga padakuon gid kag pasobrahon pa ng aton Ginoo ang indo paghigugm sa isa kag isa kag sa tanan nga mga tawo pareho ng amon paghigugm sa indo.
13: Sa ini nga paagi, pakusugon ng Ginoo ang indo buot para magakabuh kamo nga malay sa tanan nga mga sal kag makaatubang kamo nga way ning kasawayan sa Dios nga aton Amay pagbalik ng aton Ginoong Hesus kaibahan ang tanan nga balaan nga tawo ng Dios.