1: Ngan tinguhaa gid nindo ang paghigugm, pero handuma da nindo nga mataw-an kamo ng mga abilidad halin sa Espiritu Santo, lal na gid ang pagbalit ng mensahe halin sa Dios.
2: Ang tawo nga nagahambay sa iban nga linggwahe nga way niya nasayuri hay way nagapakig-istorya sa mga tawo kund sa Dios, tungod ang mga tawo hay ind makaintindi sa iya. Ang Espiritu Santo imaw ang nakapahambay sa iya ng mga butang nga ind maintindihan ng mga tawo.
3: Pero ang nagabalit ng mensahe halin sa Dios hay nagahambay sa mga tawo agud makapalig-on sa inda pagtuo, makapakusog sa inda buot kag makapalipay sa inda kaugalingon.
4: Ang tawo nga nagahambay sa iban nga linggwahe nga way niya nasayuri hay nagapalig-on ng iya kaugalingon, pero ang nagabalit ng mensahe halin sa Dios hay nagapalig-on sa mga nagatuo.
5: Gusto ko kunt kamo tanan hay makahambay sa iban nga linggwahe nga way nasayuri, pero mas maayo gid kung makabalit kamo ng mensahe halin sa Dios. Tungod ang tawo nga nagabalit ng mensahe halin sa Dios hay mas importante pa kaysa sa tawo nga nagahambay sa iban nga linggwahe, puyra lang kung ihambay da adtong iya gusto hambayon agud mapalig-on ang mga nagatuo.
6: Niyan, mga kauturan, ano baya ang mapupuslan nindo kung magkar ako dir sa indo kag maghambay sa iban nga linggwahe nga ind nindo maintindihan? Syempre way gid! Kahinangyan may ibalit ako sa indo sa gingpasayod ng Dios sa akon, o may iisplikar ako nga kamayad ng Dios, o may ibalit ako nga mensahe halin sa Dios, o may itudl ako nga hambay ng Dios.
7: Bisan sa ihimplo ng mga instrumento nga way kabuh pareho sa plawta o alpa, kung bukon klaro ang pagpatunog ng mga nota, pauno masayuran ng nagapamat kung ano ang ginapatunog?
8: Kag bisan sa miyugtrumpeta ng mga sundalo, kung bukon klaro ang pagpatunog, way may magpreparar para sa gira.
9: Imaw da ini sa indo, kung nagahambay ka sa iban nga linggwahe nga ind maintindihan, pauno ang pagkaintindi ng nagapamat ng imo ginahambay? Way gid puyos ang imo ginahambay.
10: Madam ang mga linggwahe sa kalibutan kag ang kada isa hay may gusto hambayon.
11: Pero kung ind ko maintindihan ang ginahambay ng isa ka tawo kag ind da niya maintindihan ang akon ginahambay, magiging daw istranghero kami kag way kami may mabubuoy sa kada isa.
12: Ngan tungod nagahandom kamo nga makabaton ning mga abilidad nga halin sa Espiritu Santo, handuma gid nindo nga mabaton ang mga abilidad nga makapalig-on sa mga nagatuo.
13: Ngan ang tawo nga nagahambay sa iban nga linggwahe nga way niya nasayuri dapat magpangamuy nga taw-an da siya ning abilidad nga ihambay kung ano ang gusto hambayon adto.
14: Kay kung nagapangamuy ako sa iban nga linggwahe nga way ko nasayuri, bisan matuod nagapangamuy ang akon espiritu, pero ind ini mapuslan ng akon hunahun.
15: Ngan ano ang akon dapat humanon? Magapangamuy o magakanta ako sa akon espiritu kag magapangamuy o magakanta da ako nga maintindihan ng akon hunahun.
16: Kung magpasalamat ka sa Dios sa imo espiritu lang kag ind maintindihan ng iban nga way adto nga abilidad, pauno sinda makahambay, Matuod gid! sa imo pagpasalamat? Kay way ngan sinda makaintindi kung ano ang imo ginahambay.
17: Bisan ang imo pagpasalamat sa Dios hay kaayo-ayo, ang inda pagtuo hay ind mapalig-on.
18: Nagapasalamat ako sa Dios nga way may makalabaw sa akon kung parti sa paghambay ng iban nga mga linggwahe nga way nasayuri.
19: Pero sa mga pagtipon-tipon ng mga nagatuo, mas maayo pa maghambay ako ng lima lang ka hambay nga maintindihan, agud matudluan ko sinda, kaysa sa libo-libo ka hambay nga ind maintindihan.
20: Mga kauturan, ind ko gusto nga maghunahun kamo pareho ng ung. Syempre, kung parti sa malain, maging pareho kamo sa ung nga way nakasayod ng malain. Pero sa indo hunahun, maging maguyang kamo.
21: Ngan isipa ang ginahambay ng Kasulatan, naghambay ang Ginoo,
: Magahambay ako sa ini nga mga tawo paagi sa iba-iba nga mga linggwahe kag paagi sa mga bb ng mga taga-iban nga lugar,
: pero ind gid sinda magpamat sa akon.
22: Ngan ang paghambay sa iban nga linggwahe nga way nasayuri hay bukon tand para sa mga nagatuo kund para sa mga way nagatuo. Pero ang pagbalit ng mensahe halin sa Dios hay bukon tand para sa mga way nagatuo, kund para sa mga nagatuo.
23: Ngan, kung magtipon-tipon ang mga nagatuo kag kung tanan kamo maghambay sa mga linggwahe nga way nasayuri kag may mga nagatambong nga way pa nagatuo o way nakasayod kung ano ang indo ginahuman, ind ba ar sinda maghambay nga mga buang kamo?
24: Pero kung tanan kamo magbalit ng mensahe halin sa Dios kag may nagatambong nga way pa nagatuo o way nakasayod kung ano ang indo ginahuman, masasayuran niya nga siya gal hay makasasal tungod sa tanan nga iya nabatian.
25: Mabibisto niya pat ang mga sikreto nga iya ginahunahun, ngan magaluhod siya nga nagahinuysoy kag magasamba sa Dios. Kag makakahambay siya nga ang Dios hay yar gid sa indo!
26: Ngan, mga kauturan, imaw ini ang dapat nindo humanon kung magtipon-tipon kamo: ang iban magkanta, ang iban magtudl, ang iban magbalit ng gingpasayod ng Dios sa iya, ang iban maghambay sa linggwahe nga way nasayuri kag ang iban hay maghambay kung ano ang gusto hambayon ng adto nga linggwahe. Kag ang tanan nga ginahuman nindo, himua nindo para sa pagpalig-on sa mga nagatuo.
27: Kung igwa maghambay sa linggwahe nga way nasayuri, dapat duha lang o tuyo ang maghambay, pero dapat hay ilis-ilis kag kahinangyan igwa ning maghambay kung ano ang gusto hambayon adto.
28: Pero kung way gid may maghambay kung ano ang gusto hambayon, dapat maghipos sinda kag maghambay na lang sa inda kaugalingon kag sa Dios.
29: Kung igwa sa indo may abilidad sa pagbalit ng mensahe halin sa Dios, tuguti nindo nga maghambay ang duha o tuyo. Kag ang iban hay magpamat kag isipon gid maayo kung halin sa Dios ang inda ginahambay.
30: Niyan, kung may inughambay nga gingpasayod ng Dios sa isa sa mga nagapungk didto, dapat maghipos ang una nga nagahambay agud makahambay da ang iban.
31: Sa ini nga paagi, tanan kamo hay makailis-ilis balit ng mensahe halin sa Dios, agud ang tanan hay makatuon kag magakusog ang pagtuo.
32: Ang propeta nga nagabaton ng ini nga abilidad hay dapat magpugong sa paggamit ini.
33: Kay ang Dios way nagatao ng kagulo kund katawhayan.
: Kung parti sa mga babayi, himua nindo ang ginahuman ng mga balaan nga tawo ng Dios sa tanan nga iglesya.
34: Dapat maghipos ang mga babayi sa indo mga pagtipon-tipon kay way sinda ginatuguti nga maghambay. Dapat magpasakop sinda sa otoridad pareho sa nakasulat sa kasuguan ng mga Judio.
35: Kag kung ang babayi hay may gusto nga matun-an, maghuyat siya nga makabalik sa inda kag didto sa inda bayay makapangutana siya sa iya asawa, tungod makahuhuy nga maghambay ang babayi sa pagtipon-tipon ng mga nagatuo.
36: Ano, nagahunahun ba kamo nga ang hambay ng Dios naghalin sa indo? O kamo lang ba ang nakabaton ini?
37: Kung igwa sa indo nagahunahun nga siya hay propeta o ginatuytuyan ng Espiritu Santo, dapat kilayahon niya nga ang akon mga ginasulat sa indo hay sug mismo ng Ginoo.
38: Kag kung igwa ng way nagakilaya sa ini nga akon ginahambay, ayaw da nindo siya pagkilay-a!
39: Ngan mga kauturan ko kay Kristo, maghandom gid kamo nga makabalit ng mensahe halin sa Dios kag ayaw nindo pagpunggi ang iban nga nagahambay sa mga linggwahe nga way nasayuri.
40: Pero himua nindo ang tanan sa tam kag may kaayusan nga paagi.