Nang adto da nga oras, nagpangkadto didto kay Hesus ang nilibo-libo nga mga tawo kag sa sobra nga kadam hay nagatinimakan na sinda. Naghambay si Hesus sa iya mga disipulo, Mag-andam gid kamo sa pampaalsa ng mga Pariseo, ang akon gusto hambayon hay ang inda pagkahipokrito.
Kay way ning may ginatag nga ind makikit kag way ning sikreto nga ind masasayuran.
Ngan ang aber ano nga indo ginahambay sa kaduyom hay mababatian ng tanan kag ang aber ano nga indo ginahutik sa suyod ng kwarto hay isisinggit sa lugar nga kadam ang makakabat.
Mga amigo ko, tandai ang akon ginahambay sa indo. Ayaw kamo mahadlok sa tawo nga makakapatay lang ng indo lawas kag way na sinda ning mahuman pa sa indo.
Pero ginahambay ko sa indo kung sin-o ang dapat nindo kahadlukan: kahadluki nindo ang Dios kay pagkatapos patyon ang lawas, igwa pa siya ning gahom nga magpilak sa impyerno. Matuod gid ang akon ginahambay sa indo, ang Dios ang dapat nindo kahadlukan!
D ba ginabaligy ang lima ka maya sa barato lang nga kantidad ? Pero aber isa sa inda hay way ginakalimuti ng Dios!
Aber ang indo mga buhok hay bilang niya tanan. Ngan ayaw kamo mahadlok kay kamo hay mas importante kaysa sa madam nga pispis nga maya.
Naghambay pa si Hesus, Tandai ang akon ginahambay sa indo, ang aber sin-o nga nagakilaya sa akon sa atubangan ng mga tawo, ako nga Ung ng Tawo hay magakilaya da sa iya sa atubangan ng mga anghel ng Dios.
Pero ang way nagakilaya sa akon sa atubangan ng mga tawo, ind ko da siya kilay-on sa atubangan ng mga anghel ng Dios.
Ang aber sin-o nga maghambay kontra sa akon nga Ung ng Tawo hay mapapatawad; pero ang maghambay ning malain kontra sa Espiritu Santo ind gid mapatawad.
Kung day-on kamo sa sinagoga para imbistigahan ng mga miyugdumaya ng banwa o ng mga may otoridad, ayaw kamo magkabayaka kung pauno kamo magsabat o ano ang indo ihambay.
Kay sa adto gid nga oras, ang Espiritu Santo ang magatudl sa indo kung ano ang dapat nindo ihambay.
Naghambay kay Hesus ang isa sa mga nagapamat didto, Maestro, sugua abi ang akon maguyng nga partehan ako ng amon panublion.
Pero nagsabat si Hesus sa iya, Hukom ba ako para maghusga o maghusay ng indo partehon nga panublion?
Pagkatapos naghambay pa gid si Hesus, Magbantay kamo kag mag-andam sa tanan nga klasi ng pagkahakog. Kay ang kabuh nga maayo kag malipayon bukon lang tungod nga igwa kamo ning kadam nga butang o kadak nga kwarta.
Pagkatapos nagtudl si Hesus paagi sa ini nga parabola: Igwa ning tawo nga manggaranon kag ang iya dut hay abunda gid ang patubas.
Ngan naghambay siya sa iya kaugalingon, Ano baya ang akon humanon? Way na ako ning may mabutangan ng akon mga patubas!
Maayo pa, ipagub ko ang akon mga kamalig kag mapaugdok ako ning mas mabahoy pa gid kag didto ko ibubutang ang akon mga tubas kag iban pa nga mga gamit.
Pagkatapos hambayon ko sa akon kaugalingon, Par, dak na ang imo natipon para sa paabuton nga mga tuig. Pahuway-huway na lang, pagkaon, pag-inom kag pagkinalipay!
Pero naghambay ang Dios sa iya, Kuyang-kuyang ka siguro! Ini da nga gab-i, babawion ko ang imo kabuh. Kanin-o ar mapakadto ang imo tinipon nga manggad?
Tiyad da ini ang matatab sa mga tawo nga nagatinipon ning manggad para lang sa inda kaugalingon, pero pobre sa panir ng Dios.
Pagkatapos, naghambay si Hesus sa iya mga disipulo, Ngan ginahambay ko sa indo, ayaw kamo magkalibog kung pauno kamo mabuh, kung ano ang indo kaunon kag kung ano ang indo isuksok.
Kay ang kabuh mas importante kaysa sa pagkaon kag ang lawas kaysa sa bar.
Tan-awa nindo ang mga uwak. Way sinda nagatanom, way nagaani kag way da nagatipon ning pagkaon sa kamalig, pero ginapakaon sinda ng Dios. D ba mas importante pa kamo kaysa sa mga pispis?
Sin-o sa indo ang makadugang ning aber isa lang ka oras sa indo kabuh paagi sa pagpangalibog? Way gid!
Kung ind kamo makahuman aber tiyad ini kaisot nga butang, bas nagapangalibog kamo sa iban nga mga butang?
Tan-awa ang mga buyak kung pauno sinda nagatub. Way sinda nagapangabudlay o nagatah. Pero ginahambay ko sa indo, aber si Haring Solomon nga bantog kag manggaranon way siya nakabar ning kaayo-ayo pareho ng isa sa ini nga mga buyak.
Kung ginabaruan ng Dios ang mga gunahon nga buh niyan sa bukid pero sa masunod nga adlaw hay ginapilak lang sa kalayo, kamo pa ar ind niya pabaruan? Kaisot-isot ang indo pagtuo!
Ngan ayaw kamo magpangalibog kag mag-inisip kung ano ang indo kaunon kag inumon.
Kay imaw ini ang ginapangalibugan ng mga tawo sa kalibutan nga way nagakilaya sa Dios. Pero sayod ng indo Amay nga kahinangyan nindo adto nga mga butang.
Ngan unaha nindo ang pagpasakop sa paghahar ng Dios kag itatao gid niya sa indo ang indo mga kahinangyan.
Ayaw kamo mahadlok aber malak lang kamo. Kay nalilipay ang aton Amay sa langit nga itao sa indo ang gingharian.
Ngan ibaligy nindo ang indo mga pagkabutang kag itao sa mga pobre para makatipon kamo ning manggad didto sa langit nga ind gid maduy. Kay didto hay way ning miyugpangawat nga makapalapit kag way da ning itiit nga makasir.
Kay kung sa diin ang indo manggad yadto da ang indo tagipusuon.
Naghambay pa gid si Hesus, Magpreparar kamo aber ano ang matab kag pasigaha permi ang indo iwag.
Patuyari nindo ang mga ulipon nga preparado kag nagahuyat sa pagbalik ng inda amo halin sa kasayan, para kung magpanuktok maabrihan nga daan ang pwertahan.
Bulahan ang mga ulipon nga nagabantay sa pag-abot ng inda amo. Sa matuod lang ginahambay ko sa indo, pag-abot ng inda amo mailis siya, papungkuon niya sinda sa lamisa kag iya tahawan.
Bulahan ang mga ulipon nga nakapreparar sa pag-abot ng inda amo aber sa tungang gab-i o aga-aga!
Tandai nindo ini, kung sayod lang ng tag-iya ng bayay kung ano nga oras maabot ang miyugpangawat, ind gid siya maghalin sa iya bayay para ind ini masuyod.
Ngan kamo da hay dapat magpreparar kay magaabot ang Ung ng Tawo sa oras nga way nindo ginapaabot.
Nagpangutana si Pedro, Ginoo, sin-o ang imo ginatudluan sa ini nga parabola, kami o ang tanan?
Nagsabat ang Ginoo, Ang masaligan kag mayad nga suluguon imaw ang gingpil ng amo agud magdumaya sa iban nga mga ulipon sa bayay. Siya ang nagatao sa inda ning pagkaon kada adlaw.
Bulahan adto nga ulipon kung maabutan siya ng iya amo nga nagahuman ng iya trabaho.
Sa matuod lang ginahambay ko sa indo, padumayahon siya ng iya amo sa tanan niya nga propidad.
Pero kung maghambay adto nga ulipon sa iya kaugalingon, Madugay pa magbalik ang akon amo, kag sakiton niya ang iya mga kapareho nga suluguon aber lyaki o babayi kag magkinaon siya, mag-ininom kag magbinayong,
niyan magaabot ang iya amo sa adlaw nga way niya ginapaabota kag sa oras nga way niya masayuri kag parusahan gid siya ning sobra ng iya amo. Tapos ilalakot siya sa mga tawo nga ind gid masaligan.
Ang ulipon nga nakakasayod kung ano ang gusto ng iya amo, pero bukon siya preparado o way niya ginahumana kung ano ang gusto ng iya amo, sobra gid ang parusa nga mababaton niya.
Pero ang ulipon nga way nakakasayod kung ano ang gusto ng iya amo, magkuyang man siya sa iya obligasyon magaan lang ang parusa sa iya. Kay ang ginataw-an ning madam, madam da ang papangitaon sa iya; kag ang ginasaligan ning mas madam, papanabaton da ng mas madam.
Nagkari ako sa kalibutan para husgahan ang mga tawo kag ini hay pareho ng kalayo kag gusto ko kunt nga nagadayab na ini.
Pero bago ini matab, dapat anay magaagi ako ning sobra nga kahugaan kag kasakit. Kag ginabug-atan ako mintras way pa ini matab.
Kalaom ba nindo nagkari ako sa kalibutan para magtao ning katawhayan sa mga tawo? Bukon, ang matuod nagkari ako diri para buyag-buyagon ang mga tawo.
Kay tun niyan, tungod sa akon, magakinontrahan ang mga tawo sa isa kag isa. Ang lima sa isa ka pamilya hay matutung, ang tuyo kontra sa duha kag ang duha naman kontra sa tuyo.
Magakinontrahan ang mga tatay kag ang inda mga ung nga lyaki. Magakinontrahan da ang mga nanay kag ang inda mga ung nga babayi. Imaw da ang mga panugangan nga babayi kag ang inda mga umagad nga babayi.
Pagkatapos naghambay si Hesus sa kadam nga tawo, Kung makit nindo ang panganod halin sa weste, nagahambay kamo nga daan, Mauyan na, kag imaw gid ang natatab.
Kag kung magahuyop na halin sa sur nagahambay kamo, Magainit na ini, kag imaw gid ang natatab.
Mga hipokrito! Antigo kamo magsir sa dut kag sa langit para masayuran nindo kung magainit o magauyan, pero bas ind kamo makaintindi kung ano ang gusto hambayon ng mga tand sa ini nga tyempo?
Bas ind kamo makadesisyon ning maayo kung ano ang tam?
Halimbaw, kung may mag-akusar sa imo, magpakighusay ka sa iya mintras nagakadto pa lang kamo sa korte. Kay bas kung piliton ka gid niya nga day-on sa hukom kag itugyan ka naman ng hukom sa gwardya para prisuhon.
Ginahambay ko sa imo, ind ka gid makaluwas sa prisuhan hasta ind mo mabayaran ang tanan nga multa.