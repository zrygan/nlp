1: Niyan, mga kauturan ko kay Kristo, kung parti sa mga abilidad nga ginatao ng Espiritu Santo, gusto ko nga masayuran nindo ini.
2: Nasayuran nindo nga nang way pa kamo nagatuo sa Dios, gingpinatayang kag gingtinuytuyan kamo agud magsamba sa mga dios-diosan nga way kabuh.
3: Ngan gusto ko nga masayuran nindo nga way tawo nga ginatuytuyan ng Espiritu ng Dios nga makahambay, Sumpaon si Hesus! Kag way da may makahambay, Si Hesus ang Ginoo, kung way siya ginatuytuyi ng Espiritu Santo.
4: Iba-iba ang mga abilidad, pero isa lang ka Espiritu Santo ang ginahalinan ini.
5: Iba-iba ang paagi sa pagserbisyo, pero isa lang nga Ginoo ang aton ginaserbisyuhan.
6: Iba-iba ang ginapahuman ng Dios sa aton, pero isa lang nga Dios ang nagatao ng gahom sa aton tanan agud mahuman ta ini.
7: Ang kada isa hay ginataw-an ng Dios ning abilidad nga nagapakit nga ang Espiritu hay yar sa iya, agud makabulig siya sa iya kapareho nga nagatuo.
8: Ang iban ginataw-an ng Espiritu ning abilidad sa paghambay parti sa kamatuuran ng Dios kag ang iban naman ning abilidad sa paghambay parti sa kamayad ng Dios.
9: May igwa da ginataw-an ng pareho nga Espiritu ng dak gid nga pagtuo kag ning abilidad sa pagpang-ayo ng mga nagamasakit.
10: Ang iban ginataw-an ng gahom sa paghuman ning mga milagro; ang iban, abilidad sa pagbalit ng mensahe halin sa Dios; kag ang iban abilidad sa pagkasayod kung ano ang nagagahom sa isa ka tawo kung Espiritu Santo o bukon. May ginataw-an da ning abilidad nga maghambay ng iban nga mga linggwahe nga way ninda nasayuri kag igwa da ginataw-an ning abilidad sa paghambay kung ano ang gusto hambayon ng adto nga mga linggwahe.
11: Pero isa lang gid ka Espiritu ang nagatao ini tanan kag ginapanao niya ini sa kada tawo sun sa iya kabubut-on.
12: Niyan isipa ang lawas ng tawo, isa lang ini pero madam nga parte. Bisan iba-iba ang kada parte, isa lang gid ini ka lawas. Pareho da ini sa aton nga mga nagatuo nga madam pero isa lang ka lawas ni Kristo.
13: Kay isa lang gid ka Espiritu Santo ang gingbawtismo sa aton tanan, Judio man o Griego, ulipon man o hilway, agud maging isa ka lawas. Kag isa da ka Espiritu Santo ang gingbaton naton tanan.
14: Ang lawas ng tawo hay isa lang pero may madam nga parte.
15: Kung maghambay ang siki, Tungod ako hay bukon kamot, bukon ako parte ng lawas, sa matuod lang siya hay parte gihapon ng lawas.
16: Kag kung maghambay ang talinga, Tungod ako hay bukon mata, bukon ako parte ng lawas, sa matuod lang, siya hay parte gihapon ng lawas.
17: Kay kung ang bilog nga lawas ng tawo hay puro lang mata, pauno ang iya pagkabat? Kag kung ang bilog nga lawas hay puro lang talinga, pauno ang iya pagpanimah?
18: Pero way kita paghumana ng Dios nga tiyad in, gingbutang niya ang iba-iba nga parte sa aton lawas sun sa iya gusto.
19: Kung ang lawas hay isa lang ka parte, ind na in matatawag nga lawas.
20: Ang matuod, madam ang mga parte ng aton lawas, pero isa lang gid ka lawas.
21: Kag ang mata hay ind makahambay sa kamot, Ind ko ikaw kahinangyan, kag ang uyo ind da makahambay sa siki, Ind ko ikaw kahinangyan.
22: Sa matuod lang, ang mga parte ng lawas nga daw maluya hay kahinangyan ta gid.
23: Ang mga parte ng lawas nga daw bukon gid importante, aton ginadipara ng maayo; kag ang mga parte nga makahuhuy nga ind dapat makit, aton da ini ginatabunan ning maayo.
24: Ind na naton kahinangyan nga humanon ini sa aton mga parte nga kaayo na siruon. Pero gingbutang ng Dios sa tam nga lugar ang mga parte ng lawas, agud mataw-an ng dungog ang mga parte nga daw bukon gid importante.
25: Ginghuman ini ng Dios agud way may mag-iyaiya, kund magbinuligan ang kada parte ng lawas.
26: Ngan kung ang isa ka parte hay nagaantos, ang tanan nga parte hay nagaantos da. Kag kung ang isa ka parte hay ginadayaw, ang tanan nga parte hay nalilipay da.
27: Ang gusto ko hambayon imaw ini: kita nga mga nagatuo hay imaw ang lawas ni Kristo kag ang kada isa sa aton hay parte ng iya lawas.
28: Kag sa ini nga lawas nga imaw ang iglesya, nagbutang ang Dios: una sa tanan, ng mga apostoles; ikaduha, mga propeta; ikatuyo, mga manunudl ng hambay ng Dios; pagkatapos mga miyughuman ning mga milagro, mga miyug-ayo ng mga may sakit, mga miyugbulig sa mga nagatuo, mga administrador kag mga miyughambay ng iban nga mga linggwahe nga way ninda nasayuri.
29: Nasayuran da nindo nga bukon kita tanan hay mga apostoles, o mga propeta, o mga manunudl, o mga miyughuman ning mga milagro.
30: Kita tanan hay way da pagtaw-i ning abilidad sa pag-ayo ng may sakit, o paghambay sa iban nga linggwahe nga way nasayuri o paghambay kung ano ang gusto hambayon ng adto nga mga linggwahe.
31: Pero handuma gid nindo nga mabaton halin sa Dios ang mga importante gid nga mga abilidad.
: Kag niyan itudl ko sa indo ang pinakamaayo sa tanan nga paagi ng pagkabuh.