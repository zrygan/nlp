1: Imaw na ini ang akon pangtuyo nga pagkar dir sa indo. Ginahambay ng Kasulatan,
: Ang akusasyon hay dapat mapamatuuran ng duha o tuyo ka testigo.
2: Niyan, aber way ako dir sa indo, gusto ko nga paandaman liwat ang mga nakasal nang una kag kamo tanan, nga humanon ko niyan ang mga butang nga akon ginghambay nang pangaduha ko nga pagkar dir. Pag-abot ko liwat dir, way gid may makalikaw sa akon pagdisiplina.
3: Humanon ko ini agud pamatuuran sa indo nga si Kristo ang nagahambay paagi sa akon, kay imaw da ini ang indo ginapangit. Bukon siya maluya sa iya pagpanghikot sa indo, kund siya hay makagagahom.
4: Matuod nga ginglangsang si Kristo sa krus kay gingpakabab niya ang iya kaugalingon, pero niyan buh siya tungod sa gahom ng Dios. Kag tungod nagpakig-isa kami kay Kristo, nagapakabab kami ng amon kaugalingon pareho sa iya. Pero sa amon pagserbisyo sa indo, makikit nindo nga ang gahom ng Dios hay yari da sa amon kay siya hay kaibahan namon.
5: Usisaa nindo ang indo kaugalingon kung may pagtuo gid kamo kay Kristo. Tistinga nindo! Way ba kamo makasayod nga si Hesu-Kristo hay yar sa indo? Puyra lang kung way kamo matuod nga pagtuo.
6: Nagasalig ako nga makit nindo nga kami hay matuod gid nga mga apostoles ni Kristo.
7: Nagapangamuy kami sa Dios nga ind kamo maghuman ning aber ano nga malain. Ginahuman namon ini bukon kay gusto namon pamatuuran sa indo nga kami hay matuod gid nga mga apostoles. Pero gusto lang namon maghuman kamo ning maayo, bisan ind nindo kami pagkilayahon nga mga apostoles ni Kristo.
8: Kay ind kami makahuman ng aber ano nga kontra sa kamatuuran, kund ang para lang gid sa kamatuuran.
9: Nagakalipay kami kay sa pagpakabab namon ng amon kaugalingon hay naging malig-on kamo sa indo pagtuo. Ang amon ginapangamuy hay way gid may makit nga kasawayan sa indo pagkabuh.
10: Ginasulat ko ini sa indo mintras way pa ako dir, agud pag-abot ko, ind na ako mapilitan nga maggamit ng akon otoridad paagi sa masakit nga mga hambay. Kay gingtao sa akon ng Ginoo ang otoridad nga ini para palig-unon kamo kag ind para siraon.
11: Hasta diri na lang ang akon sulat sa indo. Bilang katapusan, mga kauturan, magkalipay kamo, tadlungon nindo ang indo pagkabuh, sunda nindo ang akon mga laygay, magkaisa kamo kag dapat maayo ang indo relasyon sa isa kag isa. Kag kung humanon nindo ini, ang Dios nga ginahalinan ng paghigugm kag katawhayan ang magaiba sa indo.
12: Magkinamustahan kamo bilang mag-utod kay Kristo.
13: Ang tanan nga mga balaan nga tawo ng Dios diri hay nagapangamusta sa indo.
14: Kabay pa nga magkaigwa kamo ng tanan nga grasya ng aton Ginoong Hesu-Kristo, ng paghigugm ng Dios kag ng pagpakig-isa ng Espiritu Santo.