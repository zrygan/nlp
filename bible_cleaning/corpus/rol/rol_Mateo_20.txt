Nagpadayon si Hesus sa iya paghambay, Ang paghahar ng Dios hay tiyad ini. May isa ka tawo nga nagluwas ning aga pa gid para magpangit ning mga trabahador sa iya ubasan.
Nagkasugot sinda nga ang suhoy hay isa ka denarius ang isa ka adlaw. Ang mga trabahador hay gingpakadto niya sa iya tanuman.
Nang mga alas nuwebe ng aga, nagkadto siya liwat sa merkado kag may iban naman siya nga nakit nga nagaistambay.
Naghambay siya sa inda, Kadto kamo sa akon ubasan, kay suhuyan ta kamo ning tam.
Ngan nagkadto sinda kag nagtrabaho. Nang mga alas dose na, nagkadto siya liwat sa merkado, imaw da ang iya ginghuman pag-abot nang mga alas tres ng hapon.
Nang mga alas singko na, nagkadto siya liwat sa merkado kag may nakit pa gid siya nga mga nagaistambay. Hambay niya sa inda, Bas nagaistambay lang kamo diri sa bilog nga adlaw?
Nagsabat sinda, Kay way bus may nagapatrabaho sa amon. Naghambay ang tag-iya sa inda, Kadto kamo sa akon ubasan kag magtrabaho.
Nang manayumsom na, naghambay ang tag-iya sa iya katiwal, Tawaga ang mga nagatrabaho kag suhuyan. Unaha ang naulihi hasta sa nauna.
Ang mga nagtrabaho nang alas singko hay gingsuhuyan ning isa ka denarius.
Nang magpalapit na ang mga nauna, ang kalaom ninda hay mas dak ang inda mababaton kaysa sa mga ulihi nagtrabaho. Pero ang kada isa sa inda hay gingsuhuyan da ning tig-isa ka denarius.
Pagkabaton ninda ng suhoy, nagreklamo sinda sa tag-iya.
Naghambay sinda, Ang mga naulihi, isa lang ka oras ang inda trabaho, pero kami hay isa gid ka adlaw ang amon pag-antos sa init, pero bas pareho lang ang imo gingsuhoy sa amon?
Pero nagsabat ang tag-iya sa isa sa inda, Amigo, way ta ikaw pagdayaa. D ba nagkasugot kita nga isa ka denarius ang adlaw?
Batuna ang imo suhoy kag mag-ul ka na. Kay akon ini kagustuhan nga ang itao nga suhoy sa naulihi, imaw da ang itao ko sa imo!
D ba pagusto ako sa akon kwarta kung unhon ko kay akon ini? Naili ka lang baya kay maatag ako sa inda.
Pagkatapos naghambay si Hesus, Imaw da in ang matatab sa katapusan nga mga adlaw. Ang mga naulihi niyan hay mauuna kag ang mga nauna niyan hay mauulihi.
Mintras nagatukad sina Hesus pa Jerusalem, gingbuyag niya ang iya dose nga disipulo sa mga tawo.
Nang nagapanaw sinda, naghambay siya, Pamat kamo! Nagapatukad kita sa Jerusalem kag didto itugyan ako nga Ung ng Tawo sa mga pinun nga par kag mga eskriba kag husgahan ninda ako nga patyon.
Kag itugyan ninda ako sa mga bukon Judio para insultuhon, latiguhon kag ilangsang sa krus. Pero sa ikatuyo ka adlaw mabanhaw ako.
Pagkatapos nagpalapit kay Hesus ang asawa ni Zebedee kaibahan ang iya duha ka ung nga lyaki. Nagluhod siya sa atubangan ni Hesus para mangabay.
Gingpangutana siya ni Hesus, Ano ang imo gusto? Nagsabat siya, Kung puydi, pag maghar ka na sa imo gingharian, papungkua ang akon duha ka ung sa imo alihid, ang isa sa imo tuo kag ang isa hay sa imo waya.
Pero nagsabat si Hesus sa inda, Way nindo nasasayuri kung ano ang indo ginapangay. Maagihan ba nindo ang mga kahugaan nga akon maagihan? Nagsabat sinda, Huo, kaya namon.
Naghambay si Hesus sa inda, Matuod gid nga maagihan nindo ang kahugaan nga akon aagihan. Pero bukon ako ang magapil kung sin-o ang papungkuon sa akon tuo kag waya. Kay may mga gingtagan-an na ang akon Amay para magpungk didto.
Nang mabatian ng napuy ka disipulo kung ano ang inda gingpangay, nahangit gid sinda sa duha nga magmanghod.
Ngan gingtawag sinda tanan ni Hesus kag ginghambayan, Sayod nindo nga ang mga miyugdumaya ng mga bukon Judio sa ini nga kalibutan hay may otoridad sa inda mga sinakupan kag pagusto lang sinda kung ano ang humanon sa inda.
Pero bukon tiyad in sa indo. Kay kung sin-o sa indo ang gusto nga maging labaw sa tanan, dapat maging suluguon nindo.
Kag kung sin-o sa indo ang gusto maging pinun, dapat maging ulipon ng iban.
Aber ngan ako nga Ung ng Tawo hay way nagkari diri sa kalibutan para magpaserbisyo kund magserbisyo kag magtao ng akon kabuh agud matubos ang madam nga tawo.
Mintras nagapaluwas sina Hesus sa Jerico, kadam nga tawo ang nagasunod sa iya.
Niyan, may duha ka buta didto nga nagapungk sa alihid ng karsada. Pagkabat ninda nga nagaagi si Hesus, nagsinggit sinda, Ginoo! Inapo ni David, kaluy-i kami!
Gingsabyaw sinda ng mga tawo nga maghipos. Pero gingkusugan pa gid ninda ang pagsininggit, Ginoo! Inapo ni David, kaluy-i kami!
Nagduyog si Hesus, gingtawag sinda kag gingpangutana, Ano ang gusto nindo nga humanon ko para sa indo?
Nagsabat sinda, Ginoo, gusto namon makakit!
Naluoy gid si Hesus sa inda, ngan gingtandog niya ang inda mga mata. Kag adto nga daan nakakit na sinda kag nagnunot sa iya.