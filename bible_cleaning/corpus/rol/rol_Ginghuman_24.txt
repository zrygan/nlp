1: Pagkaligad ng mga lima ka adlaw, nagkadto ang pinakamataas nga par nga si Ananias sa Cesarea. Kaibahan niya ang pila ka mga miyugdumaya ng Judio kag isa ka abogado nga si Tertulus. Nag-atubang sinda kay Gobernador Felix kag ging-isplikar ang inda akusasyon kontra kay Pablo.
2: Nang gingtawag na si Pablo, gingtunaan ni Tertulus ang inda pag-akusar sa iya. Hambay niya, Halangdon nga Gobernador, tungod sa imo maayo nga pagdumaya, padayon ang katawhayan sa amon nasyon kag kadam ang imo nahuman nga kaayuhan sa amon lugar.
3: Ngan dak gid ang amon pagpasalamat sa imo. Kag ginadumdom gid namon ini permi.
4: Para ind na namon maawat ang imo oras, ginapangabay ko lang nga kung puydi, pamatian mo anay ang amon matag-od nga pag-isplikar.
5: Nakit namon nga nagapanggulo ini nga tawo kag siya ang ginahalinan ng kaguluhan ng mga Judio aber diin siya magkadto kag siya ang pinun ng sekta ng mga Nazareno.
6: Pat ang amon templo gingtinguh niya insultuhon, ngan gingdakop namon siya. Husgahan na kunt namon siya paagi sa amon Kasuguan.
7: Pero nag-abot si Kumander Lysias kag gingpwersa niya nga buy-on sa amon si Pablo.
8: Gingsug niya ang mga nagaakusar kontra kay Pablo nga magkari diri sa imo. Kung usisaon mo ini nga tawo masayuran mo gid ang tanan nga amon ginaakusar sa iya.
9: Kag gingpamatuuran da ng mga Judio ang tanan nga ginghambay ni Tertulus.
10: Pagkatapos gingsinyasan ng gobernador si Pablo nga maghambay kag nagsabat siya: Sayod ko nga madugay ka na nga naging hukom sa ini nga nasyon. Ngan ginakalipay ko ang pagdipinsa ng akon kaugalingon sa imo atubangan.
11: Kung imo usisaon, masasayuran mo nga mga dose pa lang ka adlaw ang pag-abot ko sa Jerusalem para magsamba.
12: Ini nga mga Judio way nakakit nga nagapakigdiskusyon ako aber kanin-o sa suyod ng templo. Kag way da ninda ako nakit nga nagapanggulo sa mga tawo didto sa mga sinagoga o aber diin nga lugar ng syudad.
13: Ind da ninda mapamatuuran sa imo ang inda mga akusasyon sa akon.
14: Pero ang akon ginaak sa imo imaw ini: ginasamba ko ang Dios ng amon kalulo-lulohan kag nagasunod ako ng Pamaagi ng Ginoo nga ginahambay ng mga tawo diri nga sal kuno nga sekta. Nagapati gid ako sa tanan nga nakasulat sa Kasuguan ni Moises kag sa mga gingsulat ng mga propeta.
15: Ang akon pagsalig sa Dios pareho da ng inda pagsalig nga ang tanan nga tawo, matarong man o bukon, hay pagabanhawon niya.
16: Ngan ginatinguh ko gid nga maghuman ning maayo para maging malimpyo gid ang akon konsensya sa atubangan ng Dios kag sa tanan nga tawo.
17: Pila da ka tuig nga way ako sa Jerusalem kag nagbalik ako didto para magdaya ng kwarta nga inugbulig sa akon mga kapareho nga Judio nga nagakahinangyan gid kag para maghalad da sa templo.
18: Kag didto naabutan ninda ako nga ginatapos ang seremonya sa paglimpyo. Kalak lang ang mga tawo didto kag way ning gulo.
19: Pero may mga Judio didto nga halin sa probinsya ng Asia. Sinda kunt ang mag-atubang sa imo kung may akusasyon gid sinda kontra sa akon.
20: Pero tungod way sinda diri, pabalitaa ang mga tawo nga yari diri niyan kung ano nga sal ang inda nakit sa akon nang gingpaatubang ako sa Korte ng mga Judio.
21: Kay way ako ning iban nga ginghambay nang nagatindog ako didto kund tiyad ini sa makusog nga boses: Niyan yari ako sa indo atubangan kay nagapati ako nga ang patay pagabanhawon.
22: Kay kadam na ang nasayuran ni Felix parti sa Pamaagi ng Ginoo, gingpara niya ang pagbista. Hambay niya, Madesisyon ako pag mag-abot na si Kumander Lysias.
23: Pagkatapos gingsug niya ang kapitan nga bantayan si Pablo, pero taw-an da ning kahilwayan kag tugutan ang iya mga amigo nga magtao ng iya mga kahinangyanon.
24: Makaligad ang pila ka adlaw, nag-abot didto si Felix kaibahan ang iya asawa nga si Drusila nga isa ka Judio. Gingpatawag niya si Pablo kag nagpamat sa iya ginapasayod parti sa pagtuo kay Kristo Hesus.
25: Pero nang nagahambay na si Pablo parti sa matarong nga pagkabuh, sa pagpugong sa kaugalingon kag sa paabuton nga adlaw ng paghusga, hinadlukan si Felix kag naghambay, Sige, tam na in. Ipatawag ta na lang ugaling liwat kung may oras na ako.
26: Kag permi niya ginapatawag si Pablo para magpakig-istorya sa iya kay nagalaom siya nga taw-an siya ning kwarta.
27: Makaligad ang duha ka tuig, si Porcius Festus ang nag-ilis kay Felix bilang gobernador. Kag tungod gusto ni Felix nga mapalipay niya ang mga Judio, gingpabay-an niya si Pablo sa prisuhan.