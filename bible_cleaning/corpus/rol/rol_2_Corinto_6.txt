1: Tungod kami hay kaibahan ng Dios sa iya ginahuman, nagapangabay gid kami sa indo nga ind nindo pag-ibaliway ang pagpakamaayo nga indo nabaton sa iya.
2: Kay hambay niya,
: Sa oras ng pagpakit ko ng akon kaayo,
: gingpamatian ko ikaw.
: Kag sa adlaw ng kaluwasan,
: gingbuligan ko ikaw.
: Ngan pamat kamo! Arinyan na gid ang oras nga gingpil ng Dios nga ipakit ang iya kaayo. Niyan gid ang adlaw ng kaluwasan.
3: Way kami nagahuman ng aber ano nga magiging kabangdanan para maglain ang buot ng mga tawo, agud way malain nga maihambay sa amon pagserbisyo sa Dios.
4: Kund sa tanan namon nga ginahuman, ginapakit namon nga kami hay mga miyugserbisyo ng Dios. Ginatiis gid namon ang madam nga kaguluhan, kahugaan kag kasakit.
5: Naagihan namon nga kami hay gingsumbag, gingpriso kag ging-inataki gid ng mga tawo. Naagihan da namon ang sobra gid nga trabaho, kung kaisa way kami tuyog kag way ning makaon.
6: Ginapakit namon nga kami hay miyugserbisyo ng Dios paagi sa amon malimpyo nga pagkabuh kag paagi sa amon nasasayuran. Naging mainantuson kami sa tanan nga butang kag mabinuligon sa amon isigkatawo. Nasayuran da ng mga tawo nga ang Espiritu Santo hay imaw ang nagatuytoy sa amon kag ang amon paghigugm sa amon isigkatawo hay halin gid sa amon tagipusuon.
7: Way kami iban nga ginawali kund ang kamatuuran kag ginabuligan kami ng Dios paagi sa iya gahom. Ang pagkabuh nga matarong hay imaw ang amon armas sa pag-ataki sa kaaway kag imaw da ang amon panagang.
8: Bilang mga miyugserbisyo ng Dios, kung kaisa ginadayaw kami ng mga tawo kag kung kaisa ginainsulto. May mga tawo nga nagahambay ng malain parti sa amon, pero igwa da may nagahambay ning maayo. May nagahambay nga kami kuno hay mga bakakon, pero ang tanan namon nga ginabalit hay matuod gid.
9: Way kami ginakilay-a ng iban nga nagatuo dir, pero sa matuod lang, ginakilaya kami ng mga nagatuo aber diin. Permi kami nabutang sa peligro ng kamatayon, pero buh pa da gihapon. Ginadisiplina kami ng Dios pero way kami ginapatay.
10: Sa mga natatab sa amon, kami hay permi gihapon malipay aber sa tung ng mga kalisod. Pobre kami pero madam ang amon ginataw-an ng espiritwal nga manggad. Parti sa mga butang sa kalibutan, way kami makabig nga amon, pero sa matuod lang, kami ang tag-iya ng tanan nga butang.
11: Mga pinalangg ko nga taga-Corinto, way kami may ginatag sa amon paghambay sa indo, kay dak gid ang amon paghigugm sa indo.
12: Way kami nagkuyang sa amon paghigugm sa indo, kund kamo ang nagkuyang ng indo paghigugm sa amon.
13: Ginairgo ko kamo nga daw akon gid mga ung. Ngan higugmaa nindo ako pareho ng akon paghigugm sa indo.
14: Ayaw gid kamo magpakig-imaw sa mga way nagatuo kay Kristo. Kay ind puydi nga magkaibahan ang maayo sa malain; kag ind gid puydi nga magdungan ang kahayag sa kaduyom.
15: Kag puydi ba si Kristo kag si Belial magkinasugot? Kag ano ang pagkakapareho ng nagatuo kag ang way nagatuo?
16: Kag d ba ginabawal nga ibutang ang mga dios-diosan sa templo ng Dios? Kay kita imaw ang templo ng Dios nga buh! Imaw ini ang ginghambay ng Dios,
: Magaistar ako kag magakabuh kaibahan ninda.
: Magiging Dios ninda ako,
: kag magiging sakop ko sinda.
17: Ngan naghambay pa gid ang Ginoo,
: Magpalay kamo kag magbuyag sa inda .
: Ind kamo magtandog sa mga ginakabig nga mahigk,
: kag pagabatunon ko kamo.
18: Kag ako ang magiging Amay nindo,
: kag kamo hay magiging mga ung ko.
: Ang Ginoo nga Makagagahom, ang nagahambay ini.