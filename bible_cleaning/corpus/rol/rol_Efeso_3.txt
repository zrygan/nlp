1: Tungod diri, ako hay nagapangamuy sa Dios para sa indo. Gingpriso ako kay nagaserbisyo ako kay Kristo Hesus paagi sa pagwali sa indo nga mga bukon Judio.
2: Sigurado gid nga nabatian nindo nga sa pagpakamaayo ng Dios, gingsaligan niya ako nga maging miyugwali para sa indo.
3: Gingpasayod sa akon ng Dios ang iya plano nga way gingpasayod nang una kag gingsulat ko na ini dati ning matag-od lang.
4: Mintras ginabasa nindo ini, masasayuran nindo nga naiintindihan ko gid ang plano ng Dios nga way gingpasayod nang una, nga ginghuman ni Kristo niyan.
5: Nang una, way gid gingpasayod ng Dios sa mga tawo ini nga plano, pero niyan gingpasayod na niya ini sa iya gingpil nga mga apostoles kag mga propeta paagi sa Espiritu Santo.
6: Kag ini ang iya plano: paagi sa Maayong Balit, ang mga bukon Judio hay makakaibahan ng mga Judio sa panublion kag makakaibahan bilang miyembro sa isa ka lawas kag pareho nga makakabaton ng pangak halin sa Dios tungod sa inda pagpakig-isa kay Kristo Hesus.
7: Tungod sa pagpakamaayo ng Dios nga gingtao sa akon, ginghuman niya ako nga miyugserbisyo para iwali ang Maayong Balit paagi sa iya gahom nga nagahikot sa akon.
8: Ako ang pinakamabab gid sa tanan nga balaan nga tawo ng Dios, pero gingtaw-an niya ako ning pribilihiyo nga maiwali sa mga bukon Judio ang Maayong Balit parti sa ind matungkad nga pagpakamaayo halin kay Kristo.
9: Way gid nagbalit ang Dios nga naghuman ng tanan nga butang kung ano ang iya plano nga way gingpasayod nang una. Pero niyan gingsug niya ako sa pag-isplikar sa tanan nga tawo kung pauno niya ginatuman adto nga plano,
10: agud paagi sa mga nagatuo kay Kristo, maipasayod niyan ng Dios sa tanan nga pinun kag may otoridad sa kalangitan kung ano ang iya kamayad nga ginapakit sa iba-iba nga paagi.
11: Natab ini sun sa plano ng Dios tun pa nang una nga iya ginghuman paagi kay Kristo Hesus nga aton Ginoo.
12: Tungod sa aton pagtuo kay Kristo kag sa aton pagpakig-isa sa iya, makapalapit na kita sa Dios nga way ning kahadlok o pagkatahap.
13: Ngan nagapangabay ako sa indo nga ind kamo maduyaan ning paglaom tungod sa mga kahugaan nga akon naaagihan kay para ini sa indo kaayuhan.
14: Ngan pag nadudumduman ko ini nga plano ng Dios, nagaluhod ako sa pagpangamuy sa aton Amay,
15: nga imaw ang nagagahom sa tanan sa kalangitan kag sa kada nasyon sa dut.
16: Ginapangamuy ko nga pakusugon niya ang indo espirituhanon nga kabuh paagi sa iya Espiritu Santo, sun sa iya dak kag pambihir nga gahom,
17: agud magaistar ning permanenti si Kristo sa indo tagipusuon paagi sa indo pagtuo sa iya. Ginapangamuy ko da nga kamo hay maging malig-on tungod sa paghigugm ng Dios, pareho sa maayo nga tanom nga madayom ang gamot kag pareho sa malig-on nga bayay nga matibay ang pundasyon.
18: Ang resulta, magakaigwa kamo ning pang-intindi kaibahan ng tanan nga balaan nga tawo ng Dios, kung mauno gid kalapad kag kahab, kataas kag kadayom ang paghigugm ni Kristo sa aton.
19: Aber ind pa gid ini maintindihan ning maayo, kabay pa nga mabatyagan nindo ang paghigugm ni Kristo agud mapun kamo ng tanan nga kinaugal ng Dios hasta kamo maging kumplito.
20: Dayawon ta ang Dios nga nakakahuman ng mas sobra pa sa aton ginapangabay o ginahunahun paagi sa iya gahom nga nagahikot sa aton.
21: Dayawon naton ang Dios, kita nga nagatuo kag nagapakig-isa kay Kristo, hasta sa way katapusan. Kabay pa!