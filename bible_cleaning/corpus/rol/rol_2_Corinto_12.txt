1: Sayod ko nga way puyos ang akon pagpinahambog, pero napipilitan ako. Niyan ang ihahambay ko sa indo hay ang mga butang nga gingpakit kag gingpasayod ng Ginoo sa akon.
23: Nagatuo na ako kay Kristo nang matab ini sa akon kag 14 na ka tuig ang nakaligad. Gingdaya ako paibabaw sa ikatuyo nga langit, sa Paraiso. Ilam lang kung ang akon lawas yadto gid o ang espiritu ko lang. Ang Dios lang gid ang nakakasayod.
4: Nakaabot ako sa Paraiso kag nabatian ko ang mga butang nga ind makaya nga hambayon kag ind dapat ibalit sa mga tawo.
5: Adtong akon naagihan hay imaw ang akon ipakadak. Pero kung parti sa akon kaugalingon, ind ako magpakadak puyra lang kung parti sa akon mga kaluyahon.
6: Kung sa bagay, kung magpahambog gida ako, ind ako magiging buang-buang kay magabalit gid ako ning matuod. Pero likawan ko ang pagpakadak kay bas kung magsobra ang pagtan-aw ng aber sin-o sa akon. Gusto ko nga ang inda pagtan-aw sa akon hay sun lang sa inda nakit kag nabatian sa akon.
7: Pero agud ind ako magpahambog ng sobra tungod sa makatitingaya nga mga gingpasayod ng Dios sa akon, ang iya ginghuman hay gingtugutan niya nga taw-an ako ning deperensya sa akon lawas. Gingpabay-an lang niya ako nga paantuson sa ini nga akon deperensya nga daw sa mensahero ni Satanas, agud ind ako magpakadak.
8: Tuyo gid ka beses nga gingpangay ko sa Ginoo nga buy-on niya ini sa akon.
9: Pero way niya pagbuy-a. Kund ang hambay niya, Ang akon bulig imaw lang ang kinahangyan mo. Kay makikit gid ang akon gahom kung maluya ka. Ngan malipayon gid ako sa pagpahambog parti sa akon mga kaluyahon, agud mabatyagan ko permi ang gahom ni Kristo sa akon.
10: Ngan malipayon ako sa akon mga kaluyahon, sa mga pag-insulto sa akon, sa mga kahugaan, sa mga paghingabot kag sa mga pagpasakit tungod sa akon pagsunod kay Kristo. Kay kada ako maluya, ginapakusog ako ng Dios.
11: Ako hay daw sa buang-buang sa pagpinahambog, pero kamo mismo ang nagpilit sa akon nga magpahambog. Kamo kunt ang dapat magdayaw sa akon, pero way nindo ako pagdayawa. Aber nasayuran ko nga sa akon kaugalingon way ako may ipakadak, bukon ako ulihi sa mga nagahambay nga sinda gid ang pinakamaayo nga mga apostoles.
12: Nang yar ako sa indo, padayon ang akon paghuman ng mga milagro, makatitingaya nga butang kag pambihir nga gahom, aber pa nga may mga pag-antos nga nag-abot sa akon. Kag ini hay nagapamatuod nga matuod gid ako nga apostol.
13: Ang akon ginghuman dir sa indo hay pareho da sa akon ginahuman sa iban nga mga nagatuo, puyra lang nga way ako nagpabug-at sa indo paagi sa pagpangay ng indo bulig sa akon. Kung sa in nga butang nakasal ako sa indo, patawara lang nindo ako!
14: Niyan preparado na ako nga magkar dir sa indo kag ini na ang magiging ikatuyo ka beses. Ind gihapon ako magpangay ning bulig sa indo, kay bukon da ang indo pagkabutang ang akon ginapangit kund kamo mismo. Kay daw mga ung ko kamo kag d ba ang mga ung hay way nagasuporta sa inda mga ginikanan kund ang mga ginikanan imaw ang nagasuporta sa inda mga ung?
15: Sa matuod lang, malipayon pa ngan ako kung makatao ako sa indo kag bisan ang akon kabuh itao ko kung kahinangyan agud makabulig sa indo. Bas nga bisan dak ang akon pagpalangg sa indo, kaisot lang gid ang indo pagpalangg sa akon?
16: Kamo mismo nakakasayod nga way ako nagpabug-at sa indo. Pero bas may maghambay sa indo nga miyugpangluko ako kag gingluko ko kamo.
17: Bas? Nasayuran da nindo nga way ko kamo pagdayaa paagi sa aber kay sin-o nga akon gingsug dir.
18: Gingpangabay ko da si Tito nga magkar dir kag gingpanunot ko da sa iya ang isa pa gid ka utod kay Kristo. Nagpangwarta ba si Tito sa indo? Ind puydi nga lukuhon niya kamo kay nakit da nindo nga pareho ang amon pagkabuh kag katuyuan.
19: Bas kung dugay na nindo ginaisip nga way kami iban nga ginahuman kund ang pagdipinsa lang ng amon kaugalingon sa indo. Mga pinalangg, kami nga nagpakig-isa kay Kristo hay nagahambay sa indo sa atubangan ng Dios nga way kami iban nga katuyuan sa tanan nga amon ginahambay kund ang pagpalig-on ng indo pagtuo.
20: Nababayaka ako, kay bas kung pag-abot ko dir, makit ko nga ang indo ginahuman hay iba kaysa sa akon ginaasahan sa indo. Kag kung in ang matab, makit da nindo nga iba da ako kaysa sa indo ginaasahan sa akon. Nababayaka ako, kay bas kung maabutan ko kamo nga nagainaway, nagainilihan, nagahinangitan, nagahandom lang para sa indo kaugalingon, nagahambay ng malain kontra sa iban, nagatsinismis, nagapinahambog kag nagaginulo.
21: Nababayaka da ako, kay bas kung pag-abot ko dir, mapahuy naman ako sa Dios tungod sa indo. Kag bas kung magakalisod lang ako kay madam sa indo ang nagpakasal nang una kag hasta niyan way pa nagtalikod sa inda mga mahigk nga hinimuan pareho ng pagpakig-relasyon ning imoral kag pagusto sa paghuman ng kalainan.