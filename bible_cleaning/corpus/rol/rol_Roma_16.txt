1: Niyan gusto ko nga ipakilaya sa indo ang aton utod nga si Febe. Miyugserbisyo siya nga nagabulig sa mga nagatuo sa Cencrea.
2: Batuna nindo siya bilang indo utod sa Ginoo kag imaw gid ini ang dapat nindo humanon sa mga balaan nga tawo ng Dios. Buligan nindo siya sa iya mga kahinangyan, kay madam ang iya nabuligan. Ako ngan hay nabuligan da niya.
3: Ikamusta nindo ako sa mag-asawa nga sina Priscila kag Aquila. Ini sinda hay kaibahan ko da nga nagaserbisyo kay Kristo Hesus.
4: Namiligro na ang inda kabuh para lang sa akon; kag bukon lang ako ang nagapasalamat para sa inda, kund ang tanan da nga nagatuo nga bukon Judio.
5: Kamusta da sa mga nagatuo nga nagatipon didto sa inda bayay para magsamba sa Dios.
: Nagapangamusta da ako sa akon palangg nga amigo nga si Epenetus. Siya ang una nga nagtuo kay Kristo sa probinsya ng Asia.
6: Kamusta da kay Maria. Nagpangabudlay siya ng tudo gid para sa indo.
7: Kamusta da sa akon mga kapareho nga Judio nga sina Andronicus kag Junias. Ini sinda hay kaibahan ko nga napriso. Kilaya gid sinda ng mga apostoles kag una pa sinda sa akon nga naging Kristyano.
8: Nagapangamusta da ako kay Ampliatus nga akon palangg nga amigo sa Ginoo.
9: Kamusta da kay Urbanus nga kaibahan namon nga nagaserbisyo kay Kristo kag sa akon palangg nga amigo nga si Stakis.
10: Kamusta da kay Apeles. Aber madam ang iya naagihan nga mga pagtilaw, way gid siya nagtalikod kay Kristo. Kamusta da sa panimayay ni Aristobulus,
11: kay Herodion nga akon kapareho nga Judio kag sa mga nagatuo sa Ginoo sa panimayay ni Narcisus.
12: Nagapangamusta da ako kana Trifena kag Trifosa. Ini sinda hay mahugod nga nagaserbisyo sa Ginoo. Kamusta da sa aton palangg nga amiga nga si Persis, siya hay nagserbisyo gid ng tudo para sa Ginoo.
13: Nagapangamusta da ako kay Rufus. Ini siya hay gingpil ng Ginoo. Kamusta da sa iya nanay, nga ang pagkabig niya sa akon hay pareho gid sa iya ung.
14: Kamusta da kana Asyncritus, Flegon, Hermes, Patrobas, Hermas kag sa tanan nga mga kauturan kay Kristo nga kaibahan ninda.
15: Kamusta kana Filologus, Julia, Nereus kag sa iya manghod nga babayi, kay Olimpas kag sa tanan nga balaan nga tawo ng Dios nga kaibahan ninda.
16: Magkinamustahan kamo bilang mag-utod kay Kristo. Ang tanan nga nagatuo kay Kristo nagapangamusta dir sa indo.
17: Mga kauturan kay Kristo, mag-andam kamo sa mga tawo nga ginahalinan ng pagkabuyag-buyag kag pagkasir ng pagtuo ng mga kauturan. Ginakontra ninda ang mga pagpanudl nga nabaton nindo. Likawi nindo sinda.
18: Ang mga tawo nga nagahuman in hay way nagaserbisyo kay Kristo nga aton Ginoo, kund ang inda lang gusto ang inda ginasunod. Paagi sa inda maayo kag mga matam-is nga paghambay, ginapatayang ninda ang mga tawo nga madal magpati.
19: Bantog gid ang indo pagtuman kay Kristo, ngan nalilipay gid ako. Pero gusto ko nga maging mayad kamo kung parti sa paghuman ning maayo kag ignorante kung parti sa paghuman ning malain.
20: Ang Dios ang nagatao sa aton ng katawhayan kag madal na lang niya siraon ang gahom ni Satanas kag ipaperdi siya sa indo!
: Kabay pa nga mabaton nindo ang grasya ng aton Ginoong Hesu-Kristo.
21: Ang akon kaibahan nga nagaserbisyo nga si Timoteo hay nagapangamusta da sa indo, pat sina Lucius, Jason kag Sosipater nga akon kapareho nga mga Judio.
22: Ako si Tertius, nga miyugsulat ni Pablo, hay nagapangamusta da sa indo, bilang isa sa mga tagasunod ng Ginoo.
23: Ginakamusta da kamo ni Gaius nga ginadayunan ko kag didto da nagatipon ang mga nagatuo sa iya bayay para magsamba sa Dios. Si Erastus nga tresurero ng syudad kag ang aton utod nga si Quartus hay nagapangamusta da sa indo.
24: Kabay pa nga mabaton nindo tanan ang grasya ng aton Ginoong Hesu-Kristo. Kabay pa.
25: Dayawon ta ang Dios nga makapalig-on sa indo pagtuo sun sa Maayong Balit nga akon ginapasayod sa indo. Ining Maayong Balit parti kay Hesu-Kristo hay madugay nga way gingpasayura,
26: pero gingpasayod na ini niyan paagi sa mga gingpasulat sa mga propeta. Ini hay sun sa sug ng way kamatayon nga Dios, agud ang tanan nga bukon Judio hay magtuo kag magtuman sa iya.
27: Paagi kay Hesu-Kristo, dayawon ta hasta sa way katapusan ang Dios nga imaw lang ang nakakasayod ng tanan! Kabay pa.