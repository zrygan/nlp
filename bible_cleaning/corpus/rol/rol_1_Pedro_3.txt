1: Niyan, kamo nga mga babayi, dapat magpasakop kamo sa indo mga asawa, agud aber way sinda nagatuo sa hambay ng Dios, madadaya nindo sinda sa pagtuo paagi sa indo maayo nga pamatasan bisan ind na kamo maghambay.
2: Kay nakikit ninda ang indo pagtahod kag pagsunod sa Dios kag ang indo pamatasan nga way ning kasawayan.
3: Ind kamo magpagwapa sa pangluwas lang pareho sa sobra nga pagpakaayo ng buhok, pagsuksok ning mga alahas nga bulawan, o kamahay-mahay nga mga bar,
4: kund pagwapahon nindo ang suyod ng indo pagkatawo, ang indo maayo nga pamatasan nga way gid nagabag-o. Maging mapainubuson kamo kag maging mabuot. Imaw ini ang kaayo-ayo kag importante sa panir ng Dios.
5: Kag imaw ini ang ginghuman ng diosnanon nga mga babayi nga nagasalig sa Dios nang una. Nagpagwapa sinda paagi sa inda pagpasakop sa inda mga asawa.
6: Pareho ni Sara, gingtuman niya si Abraham kag ginatawag niya nga amo. Kamo hay maging pareho ni Sara, kung maayo ang indo ginahuman kag ind kamo mahadlok sa bisan ano.
7: Kamo naman nga mga lyaki, tahura nindo ang indo mga asawa. Dapat tratuhon nindo sinda sun sa indo maayo nga pang-intindi. Respituha sinda bilang mga babayi nga mas maluya kaysa sa indo. Kay gingtaw-an da sinda ng Dios sun sa iya kaatag ning kabuh nga way katapusan pareho sa indo. Himua nindo ini agud ind maharangan ang indo mga pangamuy.
8: Niyan, igwa pa ako ning bilin sa indo tanan: dapat magkaisa kamo sa indo hunahun kag maging maluluy-on sa isa kag isa. Maghigugmaan kamo bilang mag-utod. Maging mabuot kamo kag maging mapainubuson sa isa kag isa.
9: Ayaw nindo pagbayusi ning malain ang nagahuman ning malain sa indo kag ayaw da pagbayusi ning insulto ang nagainsulto sa indo. Kund dapat pakamaayuhon nindo sinda, tungod gingpil kamo ng Dios sa paghuman ini kag agud pakamaayuhon da niya kamo.
10: Kay ginahambay ng Kasulatan,
: Ang aber sin-o nga gusto ng malipayon kag maayo nga kabuh,
: kahinangyan ind gid siya maghambay ning malain kag ind magpinusong.
11: Dapat gid talikuran niya ang malain kag maghuman siya ning maayo.
: Tinguhaon niya permi nga maayo ang iya relasyon sa iya isigkatawo kag ipadayon gid ini.
12: Kay ginabantayan ng Ginoo ang mga matarong
: kag ginasabat niya ang inda mga pangamuy.
: Pero nagakontra siya sa mga nagahuman ning malain.
13: Sin-o ba ang magahuman sa indo ning malain kung kamo hay nagatinguh permi sa paghuman ning maayo?
14: Pero kung pasakitan kamo tungod sa indo ginahuman nga maayo, pakamaayuhon gid kamo. Ayaw kamo magkahadlok o magkalibog kung ano ang inda humanon sa indo.
15: Kund sa indo tagipusuon, si Kristo ang dapat gid nindo tahuron kag sundon bilang indo amo. Dapat preparado kamo permi nga mag-isplikar sa aber sin-o nga nagapangutana sa indo parti sa indo paglaom.
16: Pero sabata nindo sinda sa madahan nga paagi kag may pagtahod. Siguraduhon nindo nga permi malimpyo ang indo konsensya, agud mapahuy ang mga tawo nga nagapang-insulto sa maayo nindo nga pamatasan bilang mga tagasunod ni Kristo.
17: Mas maayo pa nga magtiis kamo sa pasakit tungod sa indo ginahuman nga maayo, kung imaw gida in ang kabubut-on ng Dios, kaysa sa magtiis kamo sa pasakit tungod sa paghuman ning malain.
18: Kay si Kristo ngan gingpatay bisan way siya nakahuman ning malain. Kag kaisa lang gid siya namatay agud mapatawad ang aton mga sal. Siya nga way ning sal hay gingpatay para sa aton nga makasasal, agud madaya niya kita sa Dios. Gingpatay siya sa lawas, pero gingbanhaw siya sa espiritu.
19: Sa iya espiritu, nagkadto si Kristo kag may gingbalit siya sa mga espiritu nga nakakulong ,
20: kung sa diin sinda ang dati nga way nagsunod sa Dios sa tyempo ni Noe. Nagahuyat ang Dios sa mga tawo nga maghinuysoy mintras ginahuman ni Noe ang arka. Pero pila lang ka tawo: wayo lang ang nagtuo kag nagsuyod sa arka kag naluwas paagi sa tub.
21: Ang tub ang ihimplo ng pagbawtismo sa aton niyan. Kag ini nga bawtismo imaw ang nakaluwas sa aton paagi sa pagkabanhaw ni Hesu-Kristo. Bukon ini paghugas ng higk sa aton lawas, kund nagapromisa kita sa Dios nga ind na maghuman ning mga butang nga nasayuran ta nga ind niya gusto.
22: Si Hesu-Kristo yadto na niyan sa langit, sa tuo hampig ng Dios kag gingpasakop sa iya ang tanan nga anghel kag ang tanan nga espiritu nga may otoridad kag gahom.