1: Dati patay kamo sa espiritwal tungod sa indo pagsuway kag mga kasal-anan.
2: Nagkabuh kamo sun sa malain nga paagi ng kalibutan. Kag sakop kamo ni Satanas nga imaw ang may otoridad sa malain nga mga espiritu sa langit. Siya da ang espiritu nga nagagahom niyan sa mga tawo nga way nagasunod sa Dios.
3: Dati, kita tanan hay pareho da sa inda: nagkabuh kita sun sa gusto ng aton tawhanon nga kinaugal, gingsunod naton ang ginahandom ng aton lawas kag ang anuman nga ginahunahun ng aton isip. Sa aton kinaugal, pareho ng iban, kaibahan da kita nga dapat parusahan tungod sa aton kasal-anan.
4: Pero abunda gid ang kaluoy ng Dios kag kadak gid ang iya paghigugm sa aton,
5: nga aber kita hay patay sa espiritwal tungod sa aton kasal-anan, gingbuh kita niya kaibahan ni Kristo. Naluwas ngan kita tungod sa iya pagpakamaayo.
6: Kag tungod sa aton pagpakig-isa kay Kristo Hesus, gingbanhaw kita ng Dios kaibahan ni Kristo, kung sa diin magahar kita kaibahan niya sa kalangitan.
7: Ginghuman ini ng Dios agud maipakit niya sa tanan sa paabuton nga mga tyempo ang iya sobra-sobra nga pagpakamaayo nga iya gingtao sa aton paagi sa aton pagpakig-isa kay Kristo Hesus.
8: Tungod sa iya pagpakamaayo, naluwas kamo paagi sa indo pagtuo. Kag bukon ini resulta ng indo kaugalingon nga pagtinguh, kund ini hay regalo ng Dios.
9: Ini hay bukon tungod sa indo mga hinimuan agud way gid ning may makapahambog.
10: Kay ang aton kabuh hay gingbag-o ng Dios paagi sa aton pagpakig-isa kay Kristo Hesus, agud maghuman kita ning mga maayo, nga iya gingplano nang una pa para sa aton kung pauno kita magkabuh.
11: Ngan dumduma nindo ang indo dati nga kamutangan. Ging-ung kamo nga bukon Judio kag ginatawag kamo nga bukon paltak ng mga Judio. Ang mga Judio hay ginatawag nga paltak. Pero adto hay ginahuman ninda sa inda lang lawas.
12: Dumduma da nindo nang una nga way kamo ning relasyon kay Kristo, bukon kamo kaibahan sa nasyon ng Israel kag bukon kamo sakop sa mga kasugtanan nga ang basihan hay ang promisa ng Dios. Nagkabuh kamo sa ini nga kalibutan nga way ning paglaom kag way ning Dios.
13: Dati malay kamo sa Dios, pero niyan hay gingpapalapit kamo paagi sa dug ni Kristo tungod sa indo pagpakig-isa sa iya.
14: Kay siya mismo ang basihan kung bas nagkaigwa ning katawhayan kami nga mga Judio kag kamo nga mga bukon Judio. Gingbuoy niya ang tudo nga kahangit sa isa kag isa nga nagpabuyag sa aton pareho ng pader agud ang duha hay magakaisa.
15: Paagi sa iya pagkamatay sa krus, ind na kahinangyan pa nga sundon ang mga kasuguan kag mga ordinansa ng mga Judio; agud pag-isahon sa iya ang bag-o nga grupo ng mga tawo halin sa duha ka grupo, para magkaigwa ning katawhayan.
16: Paagi sa iya pagkamatay sa krus, gingbuoy niya ang tudo ninda nga kahangit kag gingpabalik niya sa Dios ang duha ka grupo nga ging-isa na.
17: Nagkari diri si Kristo kag gingwali ang Maayong Balit nga nagtao katawhayan sa indo nga mga bukon Judio nga malay sa Dios kag sa amon da nga mga Judio nga malapit sa iya.
18: Tungod kay Kristo, pareho na kita nga makakapalapit sa Dios nga Amay paagi sa isa ka Espiritu Santo.
19: Ngan niyan, kamo nga mga bukon Judio hay bukon na dayuhan o istranghero, kund mga kasimanwa na ng mga balaan nga tawo ng Dios kag mga miyembro na ng pamilya niya.
20: Kamo hay kaibahan na ng mga nagatuo nga pareho sa ginapatindog nga templo nga nakapundar sa mga apostoles kag mga propeta kag si Kristo mismo ang pinakaimportante nga bato sa kanto ng pundasyon.
21: Paagi sa iya, kamo hay pareho sa kada parte ng templo nga nagakasugdong-sugdong hasta maging mabahoy kag balaan nga templo ng Ginoo.
22: Kag tungod da sa indo pagpakig-isa sa iya, naging kaibahan kamo sa napatindog nga templo nga ginaistaran ng Dios paagi sa Espiritu Santo.