1: Niyan, mga kauturan, gingtudluan na namon kamo kung pauno magkabuh nga makapalipay sa Dios kag imaw gid ang indo ginahuman. Pero ginapangabay namon sa indo, paagi sa otoridad nga gingtao sa amon ni Ginoong Hesus, nga dugangan pa nindo ang indo ginahuman.
2: Kay nasayuran na nindo kung ano ang amon gingsug sa indo paagi sa otoridad nga halin kay Ginoong Hesus.
3: Gusto ng Dios nga malimpyo ang indo kabuh. Ngan dapat gid nga maglikaw kamo sa pagpakig-relasyon ning imoral.
4: Ang kada isa sa indo hay dapat sayod kung pauno magpugong sa indo kaugalingon sa respitado kag malimpyo nga paagi.
5: Ind nindo dapat sundon ang indo lawasnon nga pamatyagon nga kalain pareho ng ginahuman ng mga tawo nga way pa nagakilaya sa Dios.
6: Ind kamo dapat magpakasal kag manglamang sa indo utod sa Ginoo paagi sa pag-ubay sa inda asawa kay parusahan ng Dios ang nagahuman ning tiyad ini. Ginghambay na namon ini sa indo kag gingpaandaman na namon kamo nang una pa.
7: Kay gingpil kita ng Dios bukon para maghuman ning imoral kund magkabuh kita nga malimpyo.
8: Ngan kung way nindo ginabatuna ini nga pagtudl, bukon tawo ang indo ginapaindian kund ang Dios nga nagatao sa indo ng Espiritu Santo.
9: Kung parti sa paghigugm sa indo mga kauturan kay Hesu-Kristo, ind na kahinangyan nga sulatan pa kamo nga maghinigugmaan kamo kay ang Dios imaw gid ang nagtudl ini sa indo.
10: Kag imaw gid ngan ini ang indo ginahuman sa tanan nindo nga kauturan kay Hesu-Kristo sa bilog nga probinsya ng Macedonia. Pero ginapangabay namon, mga pinalangg nga kauturan, dugangi pa gid nindo ang indo paghigugm.
11: Tinguhaa gid nindo nga magkabuh ning matawhay. Ind kamo magpasinglabot sa kabuh ng iban, kund magtrabaho kamo para igwa kamo ning kaugalingon nga ikapangabuh pareho ng amon gingtudl sa indo nang una pa.
12: Kung humanon nindo ang tiyad ini, ind kamo magsalig sa iban para sa indo pagpangabuh kag respituhon pa kamo ng mga tawo nga way pa nagatuo sa Dios.
13: Mga kauturan, gusto gid namon nga ipasayod sa indo ang kamatuuran kung ano ang matatab sa mga namatay na nga nagtuo kay Hesu-Kristo para ind kamo magkalisod pareho ng iban nga way ning paglaom nga mabanhaw ang mga namatay na.
14: Nagapati kita nga si Hesus namatay kag nabanhaw. Ngan nagapati da kita nga pagabanhawon ng Dios ang mga nagtuo sa iya nga namatay na. Kag panunton sinda ng Dios kay Hesus sa pagbalik niya diri sa kalibutan.
15: Ang gingpasayod sa amon ng Ginoo nga amon ginabalit sa indo hay imaw ini: Sa pagbalik ng Ginoo diri, kita nga mga nabilin nga buh pa hay ind mauna sa mga namatay na.
16: Ang Ginoo imaw ang magabab halin sa langit nga may makusog nga sug. May mababatian pa nga boses ng arkanghel kag tunog ng trumpeta ng Dios. Pagkatapos, ang tanan nga namatay na nga nagtuo kay Hesu-Kristo sinda anay ang una nga pagabanhawon.
17: Niyan, kita nga buh pa sa adto nga tyempo, kaibahan ng mga tawo nga gingbanhaw hay gulpi nga day-on paibabaw sa panganod kag didto sugaton naton ang Ginoo. Kag makakaibahan na naton ang Ginoo hasta sa way katapusan.
18: Ngan pakusuga nindo ang buot ng isa kag isa paagi sa ginahambay namon sa indo.