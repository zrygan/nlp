1: Mintras yadto si Apolos sa Corinto, si Pablo naman hay nag-agi sa mga bakuyod ng probinsya hasta nga nakaabot siya sa Efeso. May nakit siya didto nga mga nagatuo.
2: Gingpangutana niya sinda, Nabaton ba nindo ang Espiritu Santo nang nagtuo kamo? Nagsabat sinda, Way gid ngan kami makabat nga may ginatawag nga Espiritu Santo.
3: Ngan nagpangutana si Pablo sa inda, Kung tiyad in, sa ano kamo nabawtismuhan? Nagsabat sinda, Sa bawtismo ni Juan.
4: Naghambay si Pablo, Ang bawtismo ni Juan hay para sa mga nagahinuysoy sa inda sal. Pero naghambay da si Juan sa mga Judio nga kahinangyan magtuo sinda sa magasunod sa iya kag imaw ini si Hesus.
5: Nang mabatian ninda ini, nagpabawtismo sinda sa pangayan ni Ginoong Hesus.
6: Nang gingtungtong ni Pablo ang iya kamot sa inda, nag-abot sa inda ang Espiritu Santo. Tapos naghambay sinda ng iba-iba nga mga linggwahe nga way ninda nasayuri kag nagpropesiya sinda.
7: Mga dose sinda tanan nga lyaki.
8: Sa suyod ng tuyo ka bulan, si Pablo hay nagakadto sa sinagoga. Way siya mahadlok maghambay sa mga tawo kag magpakigdibati sa inda para makumbinsi sinda parti sa gingharian ng Dios.
9: Pero ang iban sa inda hay matugas gid ang uyo kag ind gid magtuo kag naghambay pa sinda ning malain parti sa Pamaagi ng Ginoo didto sa atubangan ng kadamuan. Ngan naghalin si Pablo sa inda kaibahan ang mga nagatuo. Kag didto na lang siya nagkadto adlaw-adlaw sa mabahoy nga kwarto kung sa diin nagatudl si Tyranus para magpadayon sa pagtudl sa mga tawo.
10: Sa suyod ng duha ka tuig imaw ini ang iya ginahuman ngan ang tanan nga nagaistar didto sa probinsya ng Asia, Judio kag bukon Judio, hay nakabat ng hambay ng Dios.
11: Kadam ang pambihir nga milagro nga gingpanghuman ng Dios paagi kay Pablo.
12: Kay aber ang mga pany o mga bar nga iya ginggamit nga ginadaya sa mga may sakit hay nagapaayo kag nagapalayas ng malain nga mga espiritu sa inda.
13: May mga Judio nga nagalibot kag nagapalayas da ning malain nga mga espiritu. Gingpangahasan ninda nga gamiton ang pangayan ni Ginoong Hesus para palayason ang malain nga mga espiritu. Naghambay sinda, Sa pangayan ni Hesus nga ginawali ni Pablo, layas kamo!
14: Kaibahan sa mga naghuman ini hay ang pito ka ung nga lyaki ni Esceva, isa ka pinun ng par ng mga Judio.
15: Pero gingsabat sinda ng malain nga espiritu, Kilaya ko si Hesus kag kilaya ko da si Pablo, pero sin-o kamo?
16: Pagkatapos ginglumpatan sinda ng tawo nga ginasapian ng malain nga espiritu kag gingpangsakit. Nagdyagan sinda tanan paluwas sa bayay nga kadam ang pilas kag nagkaubahan.
17: Ini nga natab hay nabalitaan ng tanan nga mga Judio kag mga bukon Judio nga nagaistar sa Efeso, ngan hinadlukan gid sinda kag ang pangayan ni Ginoong Hesus hay inda pa gid gingdayaw.
18: Kadam ang mga nagtuo didto nga nag-ak ng inda malain nga ginahuman.
19: Kag kadam da nga madyikero ang nagdaya ng inda mga librita kag gingsunog sa atubangan ng tanan. Ang kantidad ini tanan hay umabot sa 50,000 drachma
20: Paagi sa gahom ng Ginoo, naglapnag pa gid ang hambay ng Dios kag kadam pa gid ang nagtuo.
21: Pagkatapos ng adto nga mga natab, nagdesisyon si Pablo nga mag-agi sa Macedonia kag Acaya bago magderitso sa Jerusalem. Hambay niya, Pagkahalin ko sa Jerusalem, dapat makadto da ako sa Roma.
22: Gingpauna niya sa Macedonia sina Timoteo kag Erastus, ang duha sa mga nagabulig sa iya kag nagpabilin pa siya didto sa probinsya ng Asia sa suyod ng pila ka adlaw.
23: Adto nga tyempo may natab nga dak nga kinagulo sa Efeso tungod sa Pamaagi ng Ginoo nga ginatudl ni Pablo.
24: May isa ka platero nga ang pangayan hay Demetrius. Siya kag ang iya mga trabahador hay nagapanghuman ning maintik nga mga templo nga pilak ng inda diosa nga si Artemis . Paagi diri, nakakakwarta sinda ning dak.
25: Ngan gingpatipon niya ang iya mga trabahador kag ang iban nga mga platero kag naghambay siya sa inda, Mga amigo, nasayuran gid nindo nga ining aton negosyo hay maayo gid nga pangabuhian.
26: Niyan, nakit kag nabatian nindo ang ginahuman ng ini nga tawo nga si Pablo. Gingkumbinsi niya ang kadam nga tawo diri sa Efeso kag sa bilog nga probinsya ng Asia nga ang mga dios nga ginghuman ng tawo hay bukon matuod nga dios kag nagpati gid sinda sa iya.
27: Ngan bas kung masir ang aton pangabuhian kag bukon lang in, kund delikado da ang templo ng aton bantog nga diosa nga si Artemis kay bas kung maging way puyos kag maduy ang pagkabantog ng aton diosa nga ginasamba naton tanan sa Asia kag sa bilog nga kalibutan.
28: Nang mabatian ini ng mga tawo, nahangit gid sinda kag nagsininggit, Makagagahom si Artemis nga diosa ng mga taga-Efeso!
29: Kag nagkinagulo pa gid sa bilog nga syudad. Ngan gingdakop ninda sina Gaius kag Aristarcus nga taga-Macedonia, mga kaibahan ni Pablo. Pagkatapos nagpangdyagan sinda pasuyod sa inda ginatipunan nga ginayudyod ang duha.
30: Nagtinguh kunt si Pablo nga maghambay sa atubangan ng mga tawo, pero way siya gingtuguti ng mga nagatuo.
31: Aber ang mga amigo ni Pablo nga opisyales sa probinsya ng Asia hay nagsug para magpakitluoy sa iya nga ind gid siya magpakit didto sa inda ginatipunan.
32: Niyan, ang mga tawo didto hay nagkinagulo pa gid. May nagasininggit ning isa ka butang kag ang iban naman hay labot ang inda ginasinggit. Ang kadamuan sa inda hay way kasayod kung bas nagatipon sinda didto.
33: Ang kalaom ng mga tawo didto si Alexander ang kabangdanan kay siya ang gingbutang ng mga Judio sa atubangan ng mga tawo. Gingtaas niya ang iya kamot para pahipuson ang mga tawo agud siya hay makaisplikar.
34: Pero nang masayuran ninda nga Judio gal siya, dungan-dungan sinda nagsininggit sa suyod ng duha ka oras, Makagagahom si Artemis ng mga taga-Efeso!
35: Nang ulihi, nag-abot ang pinun ng banwa kag gingpahipos ang mga tawo. Hambay niya, Mga kasimanwa ko, ang tanan nga mga tawo hay nakasayod nga kita nga taga-Efeso imaw ang miyugpamahay ng templo ni Artemis nga makagagahom kag ng sagrado nga bato nga nahuyog halin sa langit.
36: Way ning may makabalibad parti diri. Ngan kalma lang kamo kag magdahan-dahan!
37: Gingdaya nindo ini nga mga tawo diri, aber way sinda nagpangawat sa aton templo kag naghambay ning malain kontra sa aton diosa.
38: Kung si Demetrius kag ang iya mga kaibahan nga platero hay may reklamo kontra sa aber kanin-o, igwa kita ning mga korte kag mga husgado. Dapat day-on ninda didto ang inda mga kaso!
39: Pero kung igwa pa gid kamo ning iban nga reklamo, in hay kahinangyan nga husayon sa kabilugan nga pagtitipon ng mga pumuluy sun sa layi.
40: Niyan, delikado kita sa aton ginahuman. Kay bas kung iakusar kita sa pinun ng Roma nga kita ang nagpanggulo niyan nga adlaw. Way gid kita ning maitao nga rason kung bas natab ini.
41: Nang matapos na siya maghambay, gingpaul niya ang mga tawo.