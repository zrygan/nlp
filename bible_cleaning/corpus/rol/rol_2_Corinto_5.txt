1: Ining aton dutan-on nga lawas hay pareho sa bayay nga aton ginaistaran. Sayod naton nga kung mamatay ini nga lawas nga pareho sa bayay nga nagub, may itatao ang Dios sa aton nga mas matibay nga bayay sa langit nga ind na gid magub. Ining langitnon nga lawas hay bukon human ng tawo kund ng Dios.
2: Sa niyan, nagaagunta kita sa ining aton dutan-on nga lawas kay ginahandom naton nga mailisan na ng langitnon nga lawas pareho ng bag-o nga bar,
3: kay kung mailisan na ang dutan-on nga lawas, bukon na kita pareho sa nakauba kay bukon kita espiritu lang nga way lawas.
4: Mintras yari pa kita nagaistar sa ini nga lawas, nagaagunta kita tungod sa kabudlay. Ind nga gusto ta nga mamatay na, kund gusto ta nga mailisan ng lawas nga langitnon, agud ining lawas nga may kamatayon hay mailisan ng bag-o nga lawas nga mabubuh hasta san-o.
5: Ang Dios ang nagpreparar sa aton agud mabaton ta ining bag-o nga lawas. Kag gingtao niya ang Espiritu Santo sa aton agud masiguro ta nga ini hay humanon gid niya sa aton.
6: Ngan permi naton pakusugon ang aton tagipusuon. Sayod ta nga mintras nagakabuh pa kita diri sa kalibutan, bukon pa kita kaibahan ng Ginoo.
7: Kay sa niyan nagakabuh kita paagi sa pagtuo kag bukon sun sa aton nakikit.
8: Way kami nagapangluya aber gusto na kunt namon bayaan ini nga lawas kag makaibahan ang Ginoo.
9: Ngan nagdesisyon na kami nga magpalipay sa Dios, aber yari pa kami o yadto na sa iya.
10: Kay tanan kita hay kahinangyan gid mag-atubang kay Kristo kag ang kada butang parti sa aton hay masasayuran gid agud pagahusgahan. Kag ang kada isa sa aton hay magabaton ng bayos sun sa aton hinimuan, maayo man o malain, nang nagakabuh pa kita sa kalibutan.
11: Ngan tungod may kahadlok kami sa Ginoo, ginatinguh namon nga kumbinsihon ang mga tawo nga magtuo sa iya. Nasasayuran ng Dios ang amon pagkatawo kag nagasalig ako nga ini hay sayod da nindo.
12: Bukon ini pagpakadak liwat ng amon kaugalingon, kund gusto lang namon nga mataw-an kamo rason nga makapahambog parti sa amon, agud may isabat da kamo sa mga tawo nga nagapahambog ng mga butang nga nakikit kag bukon ng suyod ng tagipusuon.
13: Kung daw buang kami, ini hay para sa Dios; kag kung maayo ang amon panghunahun, in hay para sa indo.
14: Tungod sa paghigugm ni Kristo nga nagagahom sa amon, ind puydi nga ind namon paghumanon ang iya gusto. Kay sayod namon nga si Kristo hay namatay para sa tanan, ngan ang tanan pagakabigon na nga patay .
15: Namatay siya para sa tanan, agud nga ang mga tawo nga gingtaw-an ning bag-o nga kabuh hay ind na magkabuh para sa inda kaugalingon, kund para sa iya nga namatay kag nabanhaw para sa inda.
16: Ngan niyan, way na kami nagasir sa tawo pareho ng pagsir ng tawo nga way makakilaya sa Dios. Nang una, tiyad in ang amon pagkakilaya kay Kristo. Pero niyan hay bukon na.
17: Ang aber sin-o nga nagpakig-isa kay Kristo hay bag-o na nga tinuga. Way na ang iya dati nga pagkatawo, kund siya hay bag-o na.
18: Ang Dios mismo ang naghuman ini tanan! Gingsug niya si Kristo agud may maayo na kami liwat nga relasyon sa iya. Kag gingtaw-an niya kami ning trabaho para ipasayod nga ginapabalik na niya ang mga tawo sa iya.
19: Imaw ini ang amon ginapasayod: Ginapabalik na ng Dios ang mga tawo sa iya paagi kay Kristo. Way na niya ginaisipa ang inda mga sal. Kag gingsalig niya sa amon ining kaayo-ayo nga balit nga ginapabalik na ng Dios ang mga tawo sa iya.
20: Ngan nagabalit kami bilang mga gingsug ni Kristo. Kag paagi sa amon, nagapangabay ang Dios sa indo para kay Kristo nga magbalik na kamo sa iya!
21: Si Kristo hay way gid sal, pero siya imaw ang gingparusahan ng Dios tungod sa aton mga sal, agud kabigon kita ng Dios nga matarong kay nagpakig-isa kita kay Kristo.