1: Nagbyahe si Pablo pakadto sa Derbe kag Lystra kung sa diin igwa didto ning isa ka nagatuo nga ang pangayan hay si Timoteo. Ang iya nanay hay Judio nga matutom da nga nagatuo kag ang iya tatay hay Griego.
2: Kag nagahambay ang mga nagatuo sa Lystra kag Iconium nga maayo nga tawo si Timoteo.
3: Gusto ni Pablo nga day-on si Timoteo ngan gingpapaltakan siya para way may mahambay ang mga Judio didto kay sayod ninda nga Griego ang iya tatay.
4: Sa kada banwa nga inda ginakadtuan, ginapasayod ninda ang desisyon ng mga apostoles kag ng mga miyugdumaya ng kongregasyon sa Jerusalem. Ginghambayan ninda ang mga nagatuo kag gingsug nga tumanon ninda ini.
5: Ngan nagkusog pa gid ang inda pagtuo kag adlaw-adlaw nadudugangan pa gid sinda.
6: Nagkadto sina Pablo sa mga lugar nga sakop ng Frigia kag Galacia kay way sinda pagtuguti ng Espiritu Santo nga magwali ng hambay ng Dios sa probinsya ng Asia.
7: Nang makaabot sinda sa duyunan ng Mysia, gingtinguh ninda nga magsuyod sa Bitinia pero way sinda pagtuguti ng Espiritu ni Hesus.
8: Ngan nag-agi na lang sinda sa Mysia kag nagderitso sa Troas.
9: Kag adto nga gab-i, nagkaigwa si Pablo ning panan-awon. Nakit niya ang isa ka tawo nga taga-Macedonia nga nagatindog kag nagapakitluoy sa iya. Hambay niya, Tabok diri sa Macedonia kag buligi kami.
10: Pagkatapos ng adto nga panan-awon, nagpangit gid kami ning paagi nga makakadto kay nabatyagan gid namon nga ginatawag kami ng Dios para magwali sa Macedonia ng Maayong Balit.
11: Nagbyahe kami halin sa Troas kag nagderitso sa isla ng Samotrace. Nang masunod nga adlaw nagkadto kami sa Neapolis.
12: Halin didto nagkadto kami sa Filipos nga imaw ang pinakasentro nga syudad ng Macedonia kag sakop ng Imperyo ng Roma. Nagtinir kami sa Filipos ng pila ka adlaw.
13: Nang Adlaw nga Inugpahuway, nagluwas kami sa syudad kag nagkadto sa alihid ng sub kay naisip namon nga may lugar didto nga ginatipunan ng mga Judio para magpangamuy. Nagpungk kami didto kag nagpakig-istorya sa mga babayi nga nagatipon didto.
14: Isa sa mga nagapamat hay si Lydia nga taga-Tiatira nga miyugbaligya ning mamahayon nga tela nga kolor ube kag nagasamba da siya sa Dios. Gingtandog ng Ginoo ang iya tagipusuon nga batunon ang ginawali ni Pablo.
15: Nagpabawtismo siya kag pat ang iya panimayay. Pagkatapos hambay niya, Kung nagapati kamo nga matuod gid nga nagatuo na ako sa Ginoo, kari kamo kag magdayon sa amon bayay. Ngan napilitan kami.
16: Isa ka adlaw, nang pakadto kami sa lugar nga ginatipunan para magpangamuy, nakasumpong kami ning isa ka ulipon nga dalagita. Ginasapian siya ning malain nga espiritu ngan nakakapanghul siya. Kadak nga kwarta ang nababaton ng iya mga amo sa iya pagpanghul.
17: Nagasinunod-sunod sa amon ini nga babayi kag nagasininggit, Ini nga mga tawo hay suluguon ng Pinakamataas nga Dios! Ginawali ninda sa indo kung pauno kamo maluwas!
18: Adlaw-adlaw imaw adto ang iya ginahuman hasta nga naugot si Pablo. Ngan ging-atubang siya kag ginghambayan ang malain nga espiritu, Sa pangayan ni Hesu-Kristo, lumayas ka! Adto gid nga daan naglayas ang malain nga espiritu.
19: Nang makit ng iya mga amo nga naduyaan na sinda ng inda pagkakakitaan, gingdakop ninda sina Pablo kag Silas kag gingguyod pakadto sa plasa para iatubang sa otoridad.
20: Hambay ninda sa mga pinun ng syudad, Ini hay mga Judio nga nagapanggulo sa aton.
21: Nagatudl sinda ning mga kaugalian nga kontra sa aton layi. Mga Romano kita ngan ind naton dapat sundon ang inda ginatudl.
22: Ngan gingdakop sinda ng mga tawo didto; gingpaubahan ng mga opisyales kag gingpabunay.
23: Pagkatapos sinda bunayan ng sobra, gingpapriso sinda kag gingpabantayan gid ning maayo.
24: Ngan gingsuyod sinda ng gwardya sa pinakasuyod ng selda kag ginggapos pa ang inda mga siki sa tung ng mabug-at nga kahoy.
25: Nang mga tungang gab-i na, sina Pablo kag Silas hay nagapangamuy kag nagakanta ning pagdayaw sa Dios. Kag ang iban nga mga priso hay nagapamat sa inda.
26: Gulpi na lang nga naglinog ning kakusog-kusog kag naghubog ang mga pundasyon ng prisuhan. Adto nga daan naabrihan ang tanan nga pwertahan sa prisuhan kag natangs ang mga kadina ng tanan nga priso.
27: Nakabat ang gwardya kag nang makit niya nga bukas ang mga pwertahan, kalaom niya hay nakabuh na ang mga priso. Ngan ginggabot niya ang iya espada para magpakamatay.
28: Pero nagsinggit si Pablo, Ayaw gipakamatay! Yari kami tanan!
29: Nagpabuoy ning iwag ang gwardya kag dal-dal nga nagsuyod kag naghap sa atubangan nina Pablo kag Silas nga nagapangurog.
30: Pagkatapos gingdaya niya sinda paluwas kag gingpangutana, Ano ang akon humanon para maluwas?
31: Nagsabat sinda, Magtuo ka kay Ginoong Hesus kag maluluwas ka pat ang imo bilog nga panimayay.
32: Pagkatapos nagwali sinda ng hambay ng Ginoo sa iya kag sa tanan nga yadto sa iya bayay.
33: Adto da nga gab-i, ginghugasan ng gwardya ang inda mga pilas kag nagpabawtismo siya pat ang iya bilog nga panimayay.
34: Pagkatapos gingdaya niya sina Pablo kag Silas sa iya bayay kag gingpakaon. Nalipay gid ang gwardya kag ang iya bilog nga panimayay kay nagatuo na sinda sa Dios.
35: Pagkaaga, nagpadaya ang mga opisyales ning mga pulis para maghambay, Paluwasa na sinda.
36: Kag gingbalit ini ng gwardya kay Pablo. Hambay niya, Nagpasug ang mga opisyales nga buhian na kamo. Ngan luwas na kamo kag maayo lang nga pagpanaw.
37: Pero nagsabat si Pablo sa mga pulis, Gingpabunay ninda kami sa atubangan ng kadam nga tawo aber way pa kami naimbistigahi. Kag pagkatapos gingpapriso pa ninda kami aber mga pumuluy kami ng Roma! Tapos arinyan sikreto nga paluwason ninda kami? Ind puydi in! Sinda mismo ang dapat magpaluwas sa amon.
38: Gingbalit ng mga pulis ang ginghambay ni Pablo sa mga opisyales kag hinadlukan gid sinda nang masayuran nga mga Romano gal sina Pablo kag Silas.
39: Ngan nagkadto sinda kag nagpangay ning patawad sa inda. Pagkatapos ginghatod ninda sina Pablo sa luwas ng prisuhan kag gingpangabay nga maghalin na sinda sa adto nga syudad.
40: Nang makaluwas na sina Pablo kag Silas sa prisuhan, nagkadto sinda sa bayay ni Lydia. Nagpakigkit sinda sa mga nagatuo kag gingpalig-on ang inda pagtuo. Pagkatapos hay nagpanaw sinda.