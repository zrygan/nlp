1: Nang mag-abot ang adlaw ng Pentecostes nagtipon ang tanan nga mga nagatuo sa isa ka lugar.
2: Kag gulpi na lang may nabatian nga tunog halin sa langit nga pareho sa huni ng makusog nga hangin kag ang tanan nga yadto sa suyod ng bayay nakabat.
3: Pagkatapos may nakit sinda nga daw dil ng kalayo kag ini hay nagtugp sa kada isa sa inda.
4: Gingpun sinda tanan ng Espiritu Santo kag nagpanghambay sinda sa iba-iba nga mga linggwahe nga way ninda nasayuri nga gingtao sa inda ng Espiritu.
5: Sa adto da nga tyempo, may mga diosnanon nga mga Judio nga nagatinir didto sa Jerusalem nga halin sa tanan nga mga nasyon sa bilog nga kalibutan.
6: Pagkabat ninda ng adto nga tunog, nagkadto sinda sa lugar nga ginatipunan ng mga nagatuo kag natingaya gid sinda kay ang kada isa sa inda hay nakabat ng iya kaugalingon nga linggwahe nga ginahambay ng mga nagatuo.
7: Natingaya gid sinda kag nagpinangutan-an, D ba tanan in sinda hay mga taga-Galilea?
8: Bas nakakahambay sinda ng aton kaugalingon nga linggwahe?
9: Ang iban sa aton hay taga-Partia, Medes kag Elam. Igwa da ning mga taga-Mesopotamia, Judea, Capadosia, Pontus kag Asia.
10: Ang iban hay taga-Frigia, Pamfilia, Egipto kag halin sa mga lugar nga sakop ng Libya nga malapit sa Cyrene. Igwa da mga bisita halin sa Roma,
11: mga Judio kag bukon nga nagbaton sa relihiyon ng mga Judio. Kag ang iban hay halin sa Crete kag Arabia. Pero nababatian naton sinda nga nagahambay sa aton kaugalingon nga mga linggwahe parti sa mga makatitingaya gid nga butang nga ginghuman ng Dios.
12: Natingaya ang tanan kag ind gid ninda maintindihan, ngan nagpinangutan-an sinda, Ano ang gusto hambayon ini?
13: Pero ging-insulto ng iban ang mga nagatuo kag naghambay, Mga bayong in nga mga tawo!
14: Ngan nagtindog si Pedro kaibahan ang onse nga apostoles kag naghambay ning makusog sa mga tawo, Mga kapareho ko nga mga Judio kag kamo tanan nga nagaistar sa Jerusalem, pamat kamo sa akon kay ihambay ko kung ano ang gusto hambayon ini.
15: Sal ang indo ginahunahun nga bayong ini nga mga tawo, kay alas nuwebe pa lang ng aga.
16: Imaw ini ang gingpropesiya ni Propeta Joel nang una,
17: Naghambay ang Dios, Ini ang akon humanon sa ulihi nga mga adlaw
: Itatao ko ang akon Espiritu sa tanan nga tawo.
: Ang indo mga ung nga lyaki kag babayi hay magapropesiya,
: ang indo mga soltero hay makakakit ning mga panan-awon,
: kag ang indo mga maguyang nga lyaki hay magapananamgo.
18: Aber ang akon mga ulipon, lyaki o babayi,
: hay pagataw-an ko ng akon Espiritu sa adto nga tyempo, kag sinda hay magapropesiya.
19: Kag magapakit ako ning mga milagro sa langit
: kag mga makatitingaya nga butang diri sa kalibutan: dug, kalayo kag madakmoy nga aso.
20: Ang adlaw hay magaduyom kag magapuya ang bulan pareho ng dug.
: Ini hay matatab bago mag-abot ang makatitingaya gid nga adlaw ng Ginoo .
21: Kag ang aber sin-o nga magatawag sa pangayan ng Ginoo hay maluluwas.
22: Naghambay pa gid si Pedro, Mga kapareho ko nga Israelita, pamatii nindo ako. Si Hesus nga taga-Nazaret hay gingsug ng Dios sa indo kag gingpamatuuran ini ng Dios paagi sa mga pambihir nga gahom, makatitingaya nga butang kag milagro nga ginghuman ng Dios paagi sa iya. Sayod gid ini nindo kay natab ini tanan diri sa indo.
23: Sayod gid ng Dios bago ini natab nga si Hesus hay itugyan sa indo kag ini gid ang iya gingplano. Gingpapatay nindo siya sa mga makasasal nga tawo nga naglangsang sa iya sa krus.
24: Pero gingbanhaw siya ng Dios kag gingluwas sa gahom ng kamatayon, kay ang kamatayon way gid ning gahom para pugungon siya.
25: Kay naghambay si David parti sa iya
: Nakit ko ang Ginoo yar gid permi sa akon alihid,
: kag tungod yar siya sa akon, ind ako mahadlok.
26: Ngan nalilipay gid ako,
: kag ind mapunggan ang akon pagdayaw sa Dios,
: kag aber mamatay ako igwa ako ning paglaom.
27: Kay sayod ko nga ind mo ako pagpabay-an didto sa lugar ng mga patay,
: kag ind mo tugutan nga malunot ang imo matinumanon nga suluguon.
28: Gingtudl mo sa akon ang dayan pakadto sa kabuh,
: kag tungod ikaw permi ang akon kaibahan, ako hay napun ning kalipay.
29: Mga kapareho ko nga Judio, matuod gid ang akon ginahambay sa indo nga ang bantog nga kalulo-lulohan naton nga si David hay namatay kag ginglubong kag ang iya lubungan hay yari hasta arinyan.
30: Siya hay propeta ngan nasayuran niya nga ang Dios nagpanump sa iya nga ang isa sa iya mga inapo magapanubl ng iya gingharian.
31: Kag nasayuran da niya kung ano ang humanon ng Dios, ngan naghambay siya parti sa pagkabanhaw ni Kristo
: Way siya gingpabay-i sa lugar ng mga patay,
: kag ang iya lawas hay way naglunot sa lubungan.
32: Ang iya ginahambay hay way ning iban kund si Hesus nga gingbanhaw ng Dios kag tanan kami hay nagapamatuod sa ini nga natab.
33: Gingpapungk siya hampig sa tuo ng Dios nga iya Amay kag nabaton niya ang Espiritu Santo nga gingpromisa sa iya ng Amay. Ini nga Espiritu Santo hay gingpadaya ni Hesus sa amon kag ang iya gahom imaw ang indo nakit kag nabatian niyan.
34: Bukon si David ang gingtaas sa langit pero hambay niya,
: Naghambay ang Ginoo sa akon Ginoo: Pungk diri sa akon tuo,
35: hasta mapasuk ko sa imo ang imo mga kaaway.
36: Ngan dapat gid nga masayuran ng tanan nga Israelita nga ini nga Hesus nga indo ginglangsang sa krus imaw ang gingpil ng Dios nga maging Ginoo kag Kristo!
37: Nang mabatian ini ninda, nakonsensya gid sinda kag nagpangutana kay Pedro kag sa iban nga apostoles, Mga kapareho namon nga Judio, ano ang dapat namon humanon?
38: Nagsabat si Pedro, Hinuysuyi nindo ang indo mga sal kag magpabawtismo sa pangayan ni Hesu-Kristo, agud patawaron ang indo mga sal kag mabaton nindo ang regalo ng Dios nga imaw ang Espiritu Santo.
39: Kay ini nga Espiritu Santo gingpromisa para sa indo, sa indo mga ung, sa tanan nga yadto sa malay kag sa tanan nga ginatawag ng Ginoo nga aton Dios para magpalapit sa iya.
40: Kag kadam pa ang pagpamatuod ni Pedro paagi sa iya gingpanghambay kag nagpangabay siya sa inda, Luwasa nindo ang indo kaugalingon sa parusa para sa malain nga mga tawo sa ini nga tyempo.
41: Kadam ang nagpati sa iya mensahe kag nagpabawtismo. Sa adto nga adlaw mga 3,000 ang nadugang sa mga nagatuo kay Kristo.
42: Mahugod sinda magtuon sa mga ginatudl ng mga apostoles, magtipon-tipon bilang mag-utod, magbuak-buak ning tinapay kag magpangamuy.
43: Kadam ang mga makatitingaya nga butang kag milagro nga ginghuman ng Dios paagi sa mga apostoles. Ngan nagkabuh ang mga nagatuo nga may pagtahod kag kahadlok sa Dios.
44: Kaayo ang inda pagsinundanan kag ang inda mga pagkabutang hay para sa tanan.
45: Gingpamaligy ninda ang inda mga pagkabutang kag propidad kag gingparte-parte ang kwarta sa tanan sun sa inda mga kahinangyanon.
46: Adlaw-adlaw nagatipon sinda sa templo kag nagabuak-buak ning tinapay sa inda mga bayay. Nagadungan da sinda sa pagkaon nga may kalipay kag may mapainubuson nga tagipusuon
47: kag nagadayaw sinda sa Dios. Ang tanan nga tawo hay may maayo nga kabubut-on sa inda. Kag adlaw-adlaw ginadugang ng Ginoo sa inda ang mga tawo nga iya ginaluwas.