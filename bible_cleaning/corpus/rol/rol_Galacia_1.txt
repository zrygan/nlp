1: Ako si Pablo nga gingpil nga apostol, bukon paagi sa mga tawo o sa otoridad ng aber sin-o, kund paagi kay Hesu-Kristo kag sa Dios nga Amay nga nagbanhaw sa iya halin sa kamatayon.
2: Ang tanan nga mga kauturan kay Kristo diri nga kaibahan ko hay nagapangamusta sa indo nga mga nagatuo dir sa probinsya ng Galacia.
3: Kabay pa nga mabaton nindo ang grasya kag katawhayan nga halin sa Dios nga aton Amay kag kay Ginoong Hesu-Kristo.
4: Gingsakripisyo ni Hesu-Kristo ang iya kabuh tungod sa aton mga kasal-anan, agud tabangan kita sa kalainan nga nagagahom sa ini nga tyempo sa kalibutan. Ginghuman niya ini sun sa kabubut-on ng Dios nga aton Amay.
5: Sa Dios ang pagdayaw hasta sa way katapusan! Kabay pa!
6: Natingaya gid ako nga kadal kamo nagtalikod sa Dios nga nagpil sa indo paagi sa pagpakamaayo ni Kristo kag nagpati kamo sa iban nga maayo kuno nga balit.
7: Ang matuod hay way na ning iban pa nga Maayong Balit. Pero may mga tawo dir nga nagapagulo ng indo isip kag ang gusto ninda hay ilisan ang Maayong Balit parti kay Kristo.
8: Pero aber kami o anghel halin sa langit ang magwali ning iban kaysa sa Maayong Balit nga amon gingwali sa indo nang una, sumpaon gid siya ng Dios!
9: Pareho ng amon ginghambay dati kag niyan ginahambay ko liwat, Ang aber sin-o nga magwali sa indo ng Maayong Balit nga iban kaysa sa indo gingbaton, sumpaon gid siya ng Dios!
10: Niyan, nagahandom ba ako ning pagdayaw ng mga tawo? Way! Ang ginatinguh ko hay ang pagdayaw ng Dios! Kung ang ginapalipay ko lang hay ang mga tawo, bukon na ako matuod nga ulipon ni Kristo.
11: Mga kauturan, gusto ko nga masayuran nindo nga ang Maayong Balit nga gingwali ko sa indo hay bukon human-human ng tawo.
12: Kay way ko ini nabaton halin sa tawo o gingtudl sa akon ng tawo, kund si Hesu-Kristo mismo ang nagpasayod ini sa akon.
13: Nabatian na nindo ang akon gingpanghuman nang ako hay nagasunod pa sa relihiyon ng mga Judio. Way gid ning kaluoy nga ginghingabot ko ang mga nagatuo kay Kristo kag gingtinguh ko nga siraon sinda.
14: Sobra ako ka dibuto kaysa madam nga kaedad ko nga Judio. Gingtinguh ko gid nga tumanon ang mga tradisyon ng amon mga kalulo-lulohan.
15: Pero paagi sa kaluoy ng Dios, nalipay siya sa pagpil sa akon bago pa ako ging-ung. Kag gingtawag niya ako para magserbisyo sa iya.
16: Nang gingpakilaya niya ang iya Ung nga si Hesus sa akon agud iwali ko ang Maayong Balit sa mga bukon Judio, way gid ako nagpangutana aber kanin-o.
17: Way da ako nagkadto sa Jerusalem para magpakigkit sa mga apostoles nga nauna sa akon. Kund nagkadto ako sa Arabia kag pagkatapos nagbalik ako sa Damascus.
18: Pagkatapos ng tuyo ka tuig, nagkadto ako sa Jerusalem agud magpakigkit kay Pedro kag nagtinir ako didto ning 15 ka adlaw.
19: Way ko makit ang iban nga apostoles puyra lang kay Santiago nga manghod ng Ginoo.
20: Matuod ang tanan nga akon gingsulat kag nasasayuran ng Dios nga way ako nagapinusong.
21: Pagkatapos, nagkadto ako sa probinsya ng Syria kag Cilicia.
22: Pero nang adto nga tyempo, way pa ako makilaya ng mga nagatuo kay Kristo sa Judea.
23: Nabalitaan na lang ninda nga ang dati anay nga nagapasakit ning sobra sa inda, niyan hay nagawali na ng parti sa pagtuo nga dati hay iya gingtinguh nga siraon.
24: Ngan gingdayaw ninda ang Dios tungod sa ginghuman niya sa akon.