1: Ako si Pablo kag kaibahan ko sina Silas kag Timoteo. Nagapangamusta kami sa indo tanan nga yar sa syudad ng Tesalonica nga nagatuo kay Hesu-Kristo kag nagakaisa sa Dios nga aton Amay kag kay Ginoong Hesu-Kristo.
2: Kabay pa nga mabaton nindo ang grasya kag katawhayan halin sa Dios nga Amay kag kay Ginoong Hesu-Kristo.
3: Mga kauturan kay Kristo, dapat gid nga magpasalamat kami permi sa Dios tungod sa indo kag tam lang ini, kay nagadak pa gid ang indo pagtuo kag imaw da ang indo paghigugm sa isa kag isa.
4: Ngan, ginapakadak gid namon kamo sa mga iglesya ng Dios nga yadto sa iban nga mga lugar. Ginabalit namon sa inda nga nagapadayon gihapon kamo sa indo pagtuo aber ano pa nga mga paghingabot kag mga kahugaan ang indo ginatiis para kay Hesu-Kristo.
5: Ini hay nagapamatuod nga tam gid ang paghusga ng Dios sa mga tawo. Kay nagatiis kamo sa mga kahugaan tungod sa indo pagtuo sa Dios, ngan kabigon niya kamo nga angay magsuyod sa iya gingharian.
6: Ang paghusga ng Dios hay permi tam, ngan bayusan niya ning kahugaan kung sin-o ang nagahim ning kahugaan sa indo.
7: Kag kamo nga ginapahugaan, magaabot ang oras nga papahuwayon na kamo ng Dios kag kami da. Ini hay matatab pagbalik ni Ginoong Hesus halin sa langit nga may kalayo nga nagadayab kaibahan ang iya gamhanan nga mga anghel.
8: Kag paparusahan niya ang tanan nga way nagakilaya sa Dios kag way nagatuman sa Maayong Balit parti kay Hesus nga aton Ginoo.
9: Ang parusa sa inda hay way ning katapusan kag mabubuyag sinda sa Ginoo kag ind sinda makakakit ng iya makatitingaya nga gahom.
10: Matatab ini pagbalik ng Ginoo para dayawon kag katingayahan siya ng tanan nga balaan nga tawo ng Dios nga nagatuo sa iya. Kag kamo da hay kaibahan diri kay gingtuuhan nindo ang gingtudl ng Dios nga amon gingbalit sa indo.
11: Imaw ini ang rason ngan permi namon ginapangamuy sa aton Dios nga buligan niya kamo para ang indo pagkabuh hay angay sa mga gingpil niya. Ginapangamuy pa namon nga buligan niya kamo paagi sa iya gahom para matuman gid nindo ang tanan nga maayo nga gusto nindo humanon. Imaw ini ang bunga ng indo pagtuo kay Hesu-Kristo.
12: Ginapangamuy namon ini agud ang aton Ginoong Hesus hay pagadayawon tungod sa indo kag kamo da tungod sa iya, paagi sa pagpakamaayo nga gingtao sa indo ng aton Dios kag ni Ginoong Hesu-Kristo.