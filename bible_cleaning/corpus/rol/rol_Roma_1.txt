1: Ako si Pablo nga ulipon ni Kristo Hesus.
: Gingpil ako ng Dios nga maging apostol kag ginglain para magpasayod ng Maayong Balit halin sa Dios.
2: Ining Maayong Balit hay gingpangak ng Dios nang una kag gingpasulat sa iya mga propeta sa Balaan nga Kasulatan.
34: Ini hay parti sa iya Ung, nga si Hesu-Kristo nga aton Ginoo nga inapo ni Haring David sa iya pagkatawo; pero sun sa balaan nga kinaugal ng Dios, gingpakit ng Dios nga siya hay iya Ung sa makagagahom nga paagi nang gingbanhaw siya ng Dios.
5: Paagi kay Kristo nabaton namon ang pribilihiyo kag otoridad nga maging apostoles agud makumbinsi ang mga tawo sa tanan nga nasyon nga magtuo kag magsunod sa iya. Ginahuman namon ini, bilang pagserbisyo kay Kristo agud dayawon siya.
6: Kamo nga mga nagatuo dir sa Roma hay kaibahan da sa mga tawo nga gingpil ng Dios agud magpakig-isa kay Hesu-Kristo.
7: Ginasulat ko ini para sa indo dir sa Roma, nga ginahigugm ng Dios kag gingpil nga maging iya mga balaan nga tawo. Kabay pa nga mabaton nindo ang grasya kag katawhayan halin sa Dios nga aton Amay kag kay Ginoong Hesu-Kristo.
8: Una sa tanan nagapasalamat ako sa aton Dios paagi kay Hesu-Kristo para sa indo tanan, kay ang indo pagtuo hay nababatian sa bilog nga kalibutan.
9: Padayon ako nga nagapangamuy para sa indo kag sayod ini ng Dios nga ginaserbisyuhan sa bilog ko nga tagipusuon sa pagpasayod ng Maayong Balit parti sa iya Ung.
10: Permi ko ginapangamuy sa Dios nga kung ini hay kabubut-on niya, tugutan niya ako para makakar dir sa indo.
11: Dak gid ang akon handom nga makit kamo, agud mataw-an ko kamo ng mga pagpanudl nga gingpasayod ng Espiritu ng Dios sa akon para mapalig-on ang indo pagtuo.
12: Ang gusto ko hambayon, magbinuligan kita mintras yar ako sa indo para mapalig-on ang indo pagtuo kag mapakusog da nindo ang akon pagtuo.
13: Mga kauturan kay Kristo, gusto ko nga masayuran nindo nga pila na gid ako ka beses nagplano nga magkar dir sa indo, pero may nagaharang sa akon hasta arinyan. Gusto ko nga makakar dir, agud makabulig ako sa pila ka mga tawo nga magtuo kay Kristo, pareho ng nahuman ko sa iban nga mga bukon Judio nga akon gingkadtuan.
14: Kay may obligasyon ako nga magwali sa tanan nga tawo: sa mga nagaistar sa syudad kag mga nagaistar sa kabukiran; sa mga mataas ang tinun-an kag sa bukon.
15: Ngan dak gid ang akon handom nga makapasayod da ng Maayong Balit dir sa indo sa Roma.
16: Way ko ginakahuy ining Maayong Balit. Kay paagi diri, ginapakit ng Dios ang iya gahom para maluwas ang kada isa nga magtuo, una sa mga Judio kag imaw da sa mga bukon Judio.
17: Kay ginapasayod sa Maayong Balit nga kabigon nga matarong ng Dios ang mga tawo paagi lang gid sa pagtuo. Sun sa Kasulatan, Ang tawo nga gingkabig nga matarong ng Dios tungod sa iya pagtuo hay magakaigwa kabuh nga way katapusan.
18: Pero ginapasayod ng Dios halin sa langit ang iya parusa kontra sa tanan nga kasal-anan kag kalainan nga ginahuman ng mga tawo. Ining inda ginahuman imaw ang nagapugong sa inda para masayuran ang kamatuuran.
19: Parusahan sinda ng Dios kay masasayuran na kunt ninda ang parti sa Dios tungod ang Dios imaw ang nagpasayod sa inda.
20: Tun pa nang gingtuga ang kalibutan, ang iya way katapusan nga gahom kag kinaugal hay ind ta makit, pero paagi sa mga butang nga iya gingtuga, ini tanan hay nasayuran na naton. Ngan way na sinda ning may ibalibad pa nga way sinda nakasayod parti sa Dios.
21: Aber nasayuran ninda nga may Dios, way sinda nagadayaw kag nagapasalamat sa iya. Kund, naging way puyos ang inda panghunahun kag naduyman ang inda mga isip nga ind makaintindi ng kamatuuran.
22: Nagahambay sinda nga mayad sinda, pero nagapakit lang nga sinda hay mga buang-buang.
23: Kay way sinda nagasamba sa Dios nga way kamatayon, kund ang inda ginasamba hay ang mga dios-diosan nga inda ginghuman, pareho ng mga tawo nga may kamatayon, mga sapat nga nagalupad, nagapanaw kag nagakamang.
24: Ngan gingpabay-an na sinda ng Dios sa paghuman ng malaw-ay nga mga handom ng inda tagipusuon kag ang resulta, makahuhuy ang ginahuman ng isa kag isa sa inda mga lawas.
25: Ginabayluhan ninda ng pinusong ang kamatuuran parti sa Dios. Ginasamba ninda kag ginaserbisyuhan ang mga gingtuga ng Dios kag bukon ang Nagtuga nga siya ang dapat dayawon sa way katapusan. Kabay pa!
26: Tungod diri, gingpabay-an na sinda ng Dios nga maghuman ning makahuhuy nga butang nga inda ginahandom. Nagaubay ang mga babayi sa inda kapareho nga babayi imbis sa lyaki nga imaw ang natural.
27: Imaw da ang mga lyaki, ind na sinda mag-ubay sa babayi, nga imaw ang natural. Ang ginahandom ng inda lawas hay sa inda kapareho nga lyaki. Makahuhuy ang inda ginahuman sa lawas ng inda kapareho nga lyaki. Kag tungod sa ini nga malain nga ginahuman, paparusahan sinda ng Dios ng parusa nga angay gid sa inda ginahuman nga bukon tam.
28: Tungod ginghungod ninda nga ind pagkilay-on ang Dios, gingpabay-an na niya sinda sa inda malain nga hunahun. Ngan ginahuman ninda ang mga butang nga ind dapat humanon.
29: Naging ulipon sinda ng tanan nga malain, malaw-ay, kahakog, kalain kag kaili. Yar sa inda ang pagpamatay, pag-inaway, pagdinay kag ang paghunahun ng malain nga humanon sa inda isigkatawo. Nagapinangtsismis sinda
30: kag nagapinanglibak. Hangit sinda sa Dios, way nagatahod sa inda isigkatawo, nagapinahambog, nagapinahadak kag nagapinangit paagi para maghuman ning malain. Way sinda nagatuman sa inda mga ginikanan,
31: nagahinunahun ning way kapuyos-puyos, ind masaligan, way paghigugm kag way kaluoy sa inda isigkatawo.
32: Nasayuran ninda nga naghambay ang Dios nga ang mga tawo nga nagahuman ini nga mga sal hay angay parusahan hasta sa way katapusan, pero nagapadayon gihapon sinda. Kag bukon lang in, kund nalilipay pa gid sinda sa mga tawo nga nagahuman ng pareho sa inda ginahuman.