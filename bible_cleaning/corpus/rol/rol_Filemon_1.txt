1: Ako, si Pablo nga napriso tungod sa akon pagserbisyo kay Kristo Hesus kag si Timoteo nga aton utod sa pagtuo, nagasulat sa imo Filemon, nga amon palangg nga amigo kag kaibahan sa pagserbisyo.
2: Kamusta kay Afia nga aton utod sa pagtuo, kay Arkipus nga aton kapareho nga daw sundalo tungod sa iya matutom nga pagserbisyo kay Kristo, kag sa tanan nga nagatuo nga nagatipon para magsamba sa Dios dir sa imo bayay.
3: Kabay pa nga mabaton nindo ang grasya kag katawhayan halin sa Dios nga aton Amay kag kay Ginoong Hesu-Kristo.
4: Nagapasalamat gid ako permi sa Dios kada ako magpangamuy para sa imo,
5: kay nabatian ko ang parti sa paghigugm mo sa tanan nga balaan nga tawo ng Dios kag ang imo pagtuo kay Ginoong Hesus.
6: Nagapangamuy ako nga tungod sa imo pagtuo kay Kristo maging maatag ka sa imo isigkatawo, lal na gid kung ginadumdom mo ang tanan nga mga grasya nga gingtao niya sa aton.
7: Pinalangg ko nga utod kay Hesu-Kristo, nalipay gid ako kag nag-ayo ang akon buot kay ang imo paghigugm sa kadam nga balaan nga tawo ng Dios hay nagpaayo sa inda pamatyag.
8: Ngan, aber igwa ako ning otoridad halin kay Kristo nga magsug sa imo kung ano ang imo dapat humanon,
9: pero, kay ginahigugm ko ikaw, ind ako magsug sa imo kund pangabayon ta lang. Ginahuman ko ini bisan pa ako si Pablo nga maguyang na kag niyan hay napriso pa tungod sa akon pagserbisyo kay Kristo Hesus.
10: Nagapangabay ako sa imo nga patawara na abi si Onesimus . Kay ginakabig ko na siya nga daw akon ung, kay paagi sa akon hay nagtuo siya kay Hesu-Kristo mintras yari ako diri sa prisuhan.
11: Nang una, way mo siya napusli, pero niyan hay mapupuslan na gid naton siya.
12: Niyan, ginapabalik ko dir sa imo si Onesimus, nga palangg ko gid.
13: Gusto ko kunt nga diri na lang siya sa akon para siya ang kabaylo mo nga magbulig sa akon mintras napriso ako kay nagtudl ako ng Maayong Balit.
14: Pero ind ko ini humanon kung ind ka magsugot, kay gusto ko nga ang imo pagbulig sa akon hay halin sa imo kabubut-on kag bukon nga napipilitan ka lang.
15: Siguro plano ng Dios nga mabuyag anay sa imo si Onesimus sa matag-od nga tyempo agud pagbalik niya hay makaibahan mo mintras buh pa siya.
16: Kag niyan bukon lang siya isa ka ulipon kund sobra pa dir; isa na siya nga pinalangg mo nga utod kay Kristo. Ginapalangg ko gid siya, pero mas palangg mo pa gid siya bilang isa ka ulipon kag utod mo sa Ginoo.
17: Ngan kung ginakabig mo ako nga kaibahan sa pagserbisyo sa Ginoo, batuna siya liwat pareho ng imo pagbaton sa akon.
18: Kung nakasal siya o kung may utang sa imo, listahan lang sa akon pangayan kag ako na lang ang imo sukuton.
19: Ako gid ang nagsulat ini. Ako si Pablo, ang mabayad sa imo. Ind na kahinangyan nga ipadumdom ko pa sa imo nga may dak ka nga utang sa akon, kay paagi sa akon nakilaya mo si Kristo.
20: Ngan, utod ko kay Kristo, tuguti na lang abi ining akon ginapangabay, kay pareho da kita nga nagatuo sa Ginoo. Palipaya abi ako kay mag-utod da kita kay Kristo.
21: Nagasalig gid ako nga tumanon mo ang akon ginapangabay, ngan nagasulat ako sa imo. Kag nagapati ako nga mas sobra pa dir ang imo humanon para sa iya.
22: Igwa pa gal ako ning ipangabay sa imo, preparahi abi ako dir sa indo ning madayunan, kay nagalaom ako nga itao ng Dios ang indo ginapangamuy kag paluwason na gid ako sa prisuhan para makabisita ako liwat sa indo.
23: Ginakamusta ikaw ni Epafras nga kaibahan ko diri sa prisuhan tungod da sa iya pagserbisyo kay Kristo Hesus.
24: Nagapangamusta da ang akon mga kaibahan sa pagserbisyo sa Ginoo nga sina Marcos, Aristarcus, Demas kag Lucas.
25: Kabay pa nga mabaton nindo tanan ang grasya halin kay Ginoong Hesu-Kristo.