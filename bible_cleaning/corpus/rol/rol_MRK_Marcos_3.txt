Nagkadto liwat si Hesus sa sinagoga kag didto, may tawo nga paralisado ang iya kamot.
May mga Pariseo didto nga nagapangit gid kung pauno ang pag-akusar kay Hesus. Ngan ginabantayan ninda kung paayuhon niya adto nga tawo sa Adlaw nga Inugpahuway.
Naghambay si Hesus sa tawo nga paralisado ang kamot, Kari diri sa atubangan ko.
Pagkatapos, nagpangutana siya sa inda, Ano ang ginatugot ng Kasuguan sa Adlaw nga Inugpahuway, ang paghuman ning maayo sa mga tawo o ang paghuman ning malain? Ang pagluwas ng kabuh o ang pagpatay?
Pero way gid ning may nagsabat.
Gingsir sinda ni Hesus nga may kahangit kag nalisod siya kay matugas gid ang inda uyo. Pagkatapos, naghambay siya sa tawo nga paralisado, Unata ang imo kamot! Ging-unat niya ang iya kamot kag nag-ayo gid ini.
Pagkatapos adto nagluwas ang mga Pariseo kag nagpakigkit nga daan sa mga miyembro ng grupo ni Herodes. Nagplano sinda kung pauno ninda patyon si Hesus.
Nagkadto si Hesus kag ang iya mga disipulo sa alihid ng dagat. Nagsunod sa inda ang madam nga tawo halin sa probinsya ng Galilea kag Judea.
Madam da ang naghalin sa syudad ng Jerusalem, sa rehiyon ng Idumea, sa kabuak ng Sub ng Jordan kag sa palibot ng syudad ng Tyre kag Sidon, kay nabatian ninda ang iya ginapanghuman.
Agud ind siya maipit, gingsug niya ang mga disipulo nga magpreparar ning dyapang para masakyan niya kay madam gid nga tawo ang nagadinagus sa iya.
Madam ang iya gingpang-ayo, ngan ang tanan nga may sakit hay nagatinuyuran para makatandog sa iya.
Kag kung makit siya ng mga tawo nga ginasapian ng malain nga espiritu, nagahap sinda sa iya atubangan kag nagasinggit, Ikaw ang Ung ng Dios!
Pero gingbawalan gid niya sinda nga ind magpasayod sa iban kung sin-o siya.
Pagkatapos adto, nagtukad si Hesus sa bakuyod kag gingtawag niya ang gusto niya nga makaibahan. Ngan nagpalapit sinda sa iya.
Gingpil niya ang dose nga iya gusto makaibahan nga gingtawag niya nga mga apostoles, agud iya suguon para magwali.
Gingtaw-an niya sinda ning otoridad agud magpalayas ning mga demonyo.
Imaw ini ang dose nga iya gingpil: si Simon nga gingpangayanan niya nga Pedro,
sina Santiago kag Juan nga mga ung ni Zebedee nga gingpangayanan niya nga Boanerges nga ang gusto hambayon, mga Ung ng Dayugdog ,
sina Andres, Felipe, Bartolome, Mateo, Tomas, Santiago nga ung ni Alfeus, Tadeus, Simon nga dati hay nagrebelde sa gobyerno ng Roma,
kag si Judas Iscariote nga sa ulihi imaw ang magatraidor kay Hesus.
Pagkatapos nagbalik sina Hesus kag nagtipon liwat ang mga tawo didto, ngan si Hesus kag ang iya mga disipulo hay way na ning oras aber magkaon.
Nang masayuran ng iya pamilya ang parti sa mga ginahuman ni Hesus, nagkadto sinda didto agud sugaton siya kay naghambay ang mga tawo, Nasiraan siya ning uyo!
Naghambay ang mga eskriba nga nag-abot halin sa syudad ng Jerusalem, Ginasapian siya ni Beelzebul . Ngan paagi sa gahom ng pinun ng mga demonyo, ginapalayas niya ang mga demonyo.
Ngan gingtawag ni Hesus ang mga tawo nga magpalapit sa iya. Kag nagtudl siya sa inda paagi sa ini nga mga parabola, Pauno nga magpalayas si Satanas ng iya gingsakupan? Ind gid in matab!
Kung ang mga pinun ng isa ka gingharian mag-iniyaiya kag mag-inaway, in nga gingharian hay maduduy.
Imaw da ang matatab sa pamilya, kung ang mga miyembro sa pamilya hay mag-iniyaiya kag mag-inaway, magakabuyag-buyag ini.
Ngan kung si Satanas kag ang iya mga grupo hay mag-iniyaiya kag mag-inaway, ang iya gingharian hay ind makapadayon kag maduduy.
Way ning aber sin-o nga makasuyod sa bayay ng makusog nga tawo kag magpangawat ning mga butang kund gapuson anay niya adtong makusog nga tawo. Pagkatapos makabuoy na siya ning mga pagkabutang sa adto nga bayay.
Sa matuod lang ginahambay ko sa indo, ang aber ano nga sal, aber pa ang maghambay kontra sa Dios, mapapatawad.
Pero ang aber sin-o nga maghambay ning malain kontra sa Espiritu Santo, ind gid mapatawad. Ini nga sal hay way gid ning kapatawaran hasta san-o.
Ginghambay ini ni Hesus kay nagahambay ang mga eskriba nga may malain siya nga espiritu.
Niyan, nag-abot ang nanay kag mga manghod nga lyaki ni Hesus. Mintras nagatindog sinda didto sa luwas, gingpatawag ninda siya.
Madam nga tawo didto ang nagapungk palibot kay Hesus. Hambay ng mga tawo sa iya, Yar sa luwas ang imo nanay kag mga manghod, ginapatawag ka ninda.
Nagsabat siya, Sayod ba nindo kung sin-o ang akon nanay kag mga manghod?
Nagsir siya sa mga tawo nga nagapungk sa iya palibot kag naghambay, Imaw ini ang akon nanay kag mga manghod!
Ang aber sin-o nga nagahuman ng kabubut-on ng Dios, imaw ang akon mga manghod kag nanay.