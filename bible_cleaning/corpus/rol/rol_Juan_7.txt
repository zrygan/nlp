1: Pagkatapos adto, ginglibot ni Hesus ang mga baryo sa probinsya ng Galilea. Ind niya gusto magkadto sa probinsya ng Judea, kay ang mga miyugdumaya nga Judio didto ginatinguh siya nga patyon.
2: Niyan malapit na ang pyesta ng mga Judio nga ginatawag, Pyesta ng mga Tolda.
3: Ngan naghambay ang mga manghod nga lyaki ni Hesus sa iya, Sige! Panaw na kag magkadto sa Judea agud makit ng imo mga disipulo ang mga makatitingaya nga imo ginahuman.
4: Kay kung gusto ng tawo makilaya ng tanan, way niya ginatagua ang iya mga ginahuman. Nagahuman ka lang da ning mga makatitingaya, aba, bas ind ka magpakilaya sa bilog nga kalibutan?
5: Ginghambay ini ng mga manghod ni Hesus kay aber sinda hay way nagatuo sa iya.
6: Nagsabat si Hesus sa inda, Way pa nagaabot ang akon oras, pero sa indo, puydi kamo magkadto aber ano nga oras.
7: Way nahahangit sa indo ang mga tawo diri sa kalibutan. Pero sa akon, nahahangit gid sinda kay ginabisto ko ang inda malain nga mga hinimuan.
8: Kamo lang ang kadto sa pyesta, ind ako magkadto kay way pa nagaabot ang akon oras.
9: Pagkahambay ini ni Hesus, nagpabilin siya sa Galilea.
10: Pero pagkahalin ng mga manghod ni Hesus, nagkadto da siya sa pyesta, ugaling patag lang.
11: Ginapinangit siya ng mga miyugdumaya nga Judio sa pyesta. Naghambay sinda, Diin baya adto nga tawo?
12: Niyan, may mga tawo nga nagahinutikan parti kay Hesus. Ang iban naghambay, Maayo siya nga tawo. Ang hambay naman ng iban, Bukon! Ginapatayang lang niya ang mga tawo.
13: Pero way gid sinda nagahambay ning makusog parti sa iya tungod sa kahadlok sa mga miyugdumaya nga Judio.
14: Nang nagatung-tung na ang Pyesta, nagkadto si Hesus sa templo kag nagtudl.
15: Natingaya gid ang mga miyugdumaya nga Judio kag naghambay, Pauno baya ini nga tawo nakatuon? Bas madam siya nasasayuran?
16: Ngan nagsabat si Hesus sa inda, Ang akon ginatudl hay bukon halin sa akon, kund halin sa Dios nga nagsug sa akon.
17: Ang aber sin-o nga nagahandom nga tumanon ang kabubut-on ng Dios, masasayuran gid niya kung ang akon ginatudl hay halin sa Dios o akon-akon lang.
18: Ang tawo nga nagatudl sa iya kaugalingon nga kamayad hay nagahandom ng pagdayaw sa iya kaugalingon. Pero ang nagatinguh ng pagdayaw sa nagsug sa iya hay nagatudl ning matuod kag way siya nagapinusong.
19: D ba gingtao ni Moises sa indo ang Kasuguan? Pero way gid aber isa sa indo nga nagatuman. Kay kung nagatuman kamo, bas gusto nindo ako patyon?
20: Nagsabat ang mga tawo, Ikaw hay ginasapian ng demonyo! Sin-o ang gusto magpatay sa imo?
21: Nagsabat si Hesus, Natingaya gid kamo tanan kay may isa ka tawo nga ging-ayo ko sa Adlaw nga Inugpahuway.
22: Pero kamo da nagatrabaho sa Adlaw nga Inugpahuway sa pagsunod nindo sa Kasuguan ni Moises parti sa pagpaltak sa lapsag. Sa matuod lang ining indo namat-an hay bukon halin kay Moises kund sa indo mga kalulo-lulohan.
23: Ginapaltak nindo ang lapsag sa Adlaw nga Inugpahuway, pero way nindo ini ginakabig nga paglapas sa Kasuguan ni Moises. Kung tiyad ini, bas nahahangit kamo sa akon kay ging-ayo ko gid ang isa ka tawo sa Adlaw nga Inugpahuway?
24: Ayaw magpanghusga sun sa pangluwas nga indo nakikit, kund hunahunaa anay ini ning maayo, agud makahusga kamo ning tam.
25: Niyan naghambay ang iban nga mga taga-Jerusalem, D ba, imaw ini ang tawo nga gusto patyon ng mga pinun naton?
26: Yar siya ho, nagahambay sa publiko, bas way may nagahambay kontra sa iya? Siguro nagapati na ang mga pinun nga siya ang Kristo.
27: Pero imposible, kay sayod naton kung diin naghalin ini nga tawo. Kung mag-abot na ang Kristo, way ning aber sin-o nga makasayod kung diin siya maghalin.
28: Ngan nang nagatudl pa si Hesus sa templo, naghambay siya ning makusog, Kilaya na ba nindo kung sin-o gid ako kag sayod ba nindo kung sa diin ako naghalin? Nagkari ako bukon sa akon kaugalingon nga kagustuhan, kund ang Dios nga matuod ang nagsug sa akon. Way nindo siya nakikilaya,
29: pero ako, kilaya ko gid siya kay halin ako sa iya kag siya mismo ang nagsug sa akon.
30: Ngan nang mabatian ini ng mga miyugdumaya ng Judio, gingtinguh ninda nga dakpon si Hesus. Pero way ning may nag-aristo sa iya kay way pa nag-abot ang oras nga ini hay matab.
31: Aber tiyad ini, madam nga tawo ang nagtuo sa iya kag naghambay, Pag-abot ng Kristo, makakahuman ar siya ning mas labaw nga mga milagro kaysa sa ginghuman ng ini nga tawo?
32: Nang mabatian ng mga Pariseo ang paghinutikan ng mga tawo parti kay Hesus, nagsug sinda kag ang mga pinun nga par ning mga gwardya ng templo para dakpon siya.
33: Naghambay si Hesus, Matag-od na lang ang oras nga makaibahan nindo ako, pagkatapos mabalik na ako sa nagsug sa akon.
34: Pangitaon nindo ako pero ind nindo ako makit, kay ind kamo makakadto sa akon kadtuan.
35: Ngan nagpinangutan-an ang mga miyugdumaya ng Judio, Diin baya ini nga tawo makadto nga ind na naton siya makikit? Makadto ba ar siya sa mga malay nga lugar nga ginaistaran ng iban nga mga kasimanwa naton agud magtudl sa mga Griego?
36: Ano ang gusto niya hambayon, Pangitaon nindo ako pero ind nindo ako makit, kay ind kamo makakadto sa akon kadtuan?
37: Niyan sa ulihi nga adlaw ng pyesta nga imaw ini ang pinakaimportante, nagtindog si Hesus kag naghambay ning makusog, Ang bisan sin-o nga ginauhaw hay magpalapit sa akon kag mag-inom.
38: Kay ginahambay ng Kasulatan, Ang aber sin-o nga nagatuo sa akon, may tub nga nagatao ning kabuh nga magailig daw tuburan halin sa iya tagipusuon.
39: Ang gusto hambayon ni Hesus sa tub nga nagatao ning kabuh hay ang Espiritu Santo nga malapit na itao sa mga nagatuo sa iya. Kay nang adto nga tyempo way pa maitao ang Espiritu Santo kay way pa si Hesus gingdaya palangit kag gingtaw-an ning pinakamataas nga pagdayaw.
40: Nang mabatian ng kadamuan ang ginghambay ni Hesus, ang iban naghambay, Imaw na gida ini ang propeta nga aton ginahuyat.
41: Ang iban naman naghambay, Siya ang Kristo! Pero naghambay pa gid ang iban, Bukon! Kay ind puydi nga maghalin ang Kristo sa Galilea!
42: D ba ginahambay ng Kasulatan nga ang Kristo hay inapo ni David kag magahalin sa Betlehem, ang banwa nga didto natawo si David?
43: Ngan way nagkaisa ang mga tawo kung sin-o gid si Hesus.
44: Ang iban gusto siya dakpon, pero way ning may nag-aristo sa iya.
45: Niyan, nagbalik ang mga gwardya ng templo sa mga pinun nga par kag sa mga Pariseo nga nagsug sa inda agud dakpon si Hesus. Nagpangutana ang nagsug sa inda, Bas way nindo siya pagday-a diri?
46: Nagsabat ang mga gwardya, Way pa ning aber sin-o nga nagahambay kumpara sa in nga tawo!
47: Naghambay ang mga Pariseo, Ang gusto nindo hambayon pat kamo, naluko na da niya?
48: Nakakit na ba kamo ning aber isa sa amon nga pinun o Pariseo nga nagatuo sa iya? Way gid!
49: Ang mga tawo lang gid nga way kasayod sa Kasuguan ang nagatuo sa iya. Parusahan gid sinda ng Dios!
50: Ang isa diri sa mga Pariseo hay si Nicodemus nga dati anay nagpakigkit kay Hesus. Niyan naghambay siya sa inda,
51: D ba, ginabawal ng aton Kasuguan nga husgahan ang isa ka tawo nga way pa maimbistigahi? Dapat anay mapamatian naton siya agud masayuran naton kung ano ang iya ginghuman.
52: Nagsabat sinda, Bas, taga-Galilea ka da? Usisaa ang mga Kasulatan kag masasayuran mo nga way ning propeta nga magahalin sa Galilea!
53: Pagkatapos adto, nagpaul na sinda tanan.