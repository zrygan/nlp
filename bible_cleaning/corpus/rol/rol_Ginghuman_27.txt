1: Nang sigurado na nga malarga kami pa-Italia, si Pablo kag ang iban pa nga mga priso hay gingbutang sa pamumun ni Julius, isa nga kapitan ng mga sundalo ng Roma nga ginatawag, Batalyon ng Emperador.
2: Niyan didto sa Cesarea may isa ka salakyan nga halin sa Adramitium nga palargahon pakadto sa mga dungguan ng probinsya ng Asia. Imaw ang amon gingsakyan. Nagnunot da sa amon si Aristarcus nga taga-Tesalonica nga sakop ng Macedonia.
3: Nang masunod nga adlaw, nagdungg kami sa Sidon. Maayo gid ang pagdipara ni Julius kay Pablo. Gingtugutan siya nga magbisita sa iya mga amigo didto para mataw-an siya ng iya mga kahinangyanon.
4: Paglarga namon, nagpangalihid ang salakyan sa kabuak ng Cyprus kay sungsungon ang hangin.
5: Pagkatapos nga makalampas kami sa tungod ng Cilicia kag Pamfilia, nakaabot kami sa Myra sa probinsya ng Lycia.
6: Didto nakit ng kapitan ng mga sundalo ang salakyan pakadto sa Italia halin sa Alexandria. Ngan, gingpasakay niya kami didto.
7: Sa suyod ng pila ka adlaw, maluya lang ang amon pagbyahe kag ginahugaan gid kami hasta nga nakaabot sa lugar malapit sa Cnidus. Kay sungsungon ang hangin, ind kami makaderitso ngan didto kami nag-agi sa kabuak nga isla ng Crete sa tungod ng Salmone.
8: Ginghugaan gid kami kay kabaskog ang hangin ngan nagpangalihid lang kami hasta nakaabot sa lugar nga ginatawag, Maayo nga mga Dungguan. Malapit ini sa banwa ng Lasea.
9: Naatraso na gid kami kag ang amon pagbyahe hay naging delikado na kay nakaligad na ang adlaw ng pagpuasa tand nga tigbabaskog na. Ngan nagpaandam si Pablo sa inda,
10: Mga amigo, nakikit ko nga delikado na kung magderitso pa kita kay bukon lang mga pangarga kag salakyan ang maduduy, kund pat ang aton kabuh.
11: Pero mas gingpatihan ng kapitan ng mga sundalo ang hambay ng piluto kag ng tag-iya ng salakyan kaysa kay Pablo.
12: Kag tungod bukon maayo nga magtinir ning madugay didto nga dungguan pag tiglalamig, ang kadamuan sa amon nagsugot nga magderitso sa pagbyahe kay nagalaom kami nga makaabot kunt sa Fenix kag didto magtinir mintras tiglalamig pa. Kay ini hay pantalan sa Crete nga may maayo nga dungguan kung tiglalamig.
13: Nang nagdahan-dahan huyop ang habagat, naghunahun ang amon mga kaibahan nga puydi na kami makabyahe. Ngan gingbatak ninda ang angkla kag nagpangalihid sa Crete.
14: Pero way magdugay, nagkambyo ang hangin kag nag-abot ang makusog nga untog. Ginatawag ini nga, norte-este.
15: Pag-abot ng kakusog-kusog nga hangin, ind na kami makaabante, ngan nagpaanod na lang kami kung diin kami ipadpad.
16: Nang makapasalipod ang salakyan sa kabuak ng maisot nga isla nga ginatawag, Cauda, binatak namon ang bote pero nahugaan gid kami bago nahuman adto.
17: Nang mabatak na ang bote, ginghigutan ninda ning mabahoy nga pis ang salakyan para ind ini mabuak. Hinadlukan sinda kay bas kung magsadsad ang salakyan sa baybay nga malapit sa Libya, ngan gingtunton ninda ang layag kag nagpaanod.
18: Nagpadayon pa gid ang kakusog-kusog nga bagyo, ngan nang masunod nga adlaw gingpamilak ninda sa dagat ang mga kargada.
19: Nang pangtuyo ka adlaw, ang mga kagamitan naman ng salakyan ang inda gingpamilak.
20: Kadugay nga way namon makit ang adlaw kag mga bituon kag way pa gid nagapara ang bagyo. Nang ulihi nawad-an na kami ning paglaom nga makalibre pa kami.
21: Pila na ka adlaw nga ang mga tawo way gid makakaon. Ngan nagtindog si Pablo kag naghambay sa inda, Mga amigo, kung nagpati lang kamo sa akon nga ind kita dapat maghalin sa Crete, nalikawan kunt naton ang kahugaan kag kasiraan.
22: Pero niyan nagapangabay ako nga paisuga nindo ang indo buot, kay way ning isa sa aton nga mamamatay. Ang salakyan lang ang mawawasak.
23: Kay kagab-i, ang Dios nga nagatag-iya sa akon kag siya nga akon ginaserbisyuhan hay nagpadaya ning anghel sa akon.
24: Hambay niya, Pablo, ayaw mahadlok. Dapat ka mag-atubang sa Emperador sa Roma. Tungod sa imo, luwason ng Dios ang tanan nga kaibahan mo.
25: Ngan, mga amigo, paisuga nindo ang indo buot, kay nagasalig ako sa Dios nga matuman ang tanan nga iya ginghambay sa akon.
26: Ugaling lang idags gid kita sa isa ka isla.
27: Pagkaligad ng duha ka simana, napadpad kami sa Dagat ng Mediteraneo. Nang mga tungang gab-i na, natantiya ng mga tripulante nga malapit na kami sa piliw.
28: Ngan gingsukat ninda kag nasayuran nga mga 20 brasas ang kadayom. Malagat-lagat gingsukat naman ninda liwat kag mga 15 brasas na lang.
29: Sa kahadlok ninda nga mabangg ang salakyan sa mga bato, gingtunton ninda ang upat nga angkla sa pupa kag nagpangamuy sinda nga mag-aga na.
30: Gusto kunt ng mga tripulante nga maghalin sa salakyan. Ngan gingtunton ninda ang bote nga daw sa ginahuyog lang ninda ang mga angkla sa pruwa.
31: Pero naghambay si Pablo sa kapitan kag sa mga sundalo, Kung ind magpabilin ang mga tripulante sa salakyan, madidisgrasya gid kamo.
32: Ngan ging-utod ng mga sundalo ang pis ng bote kag gingpabay-an na lang ninda ini nga maanod.
33: Nang malapit na mag-aga, nagpangabay si Pablo sa inda tanan nga magkaon. Hambay niya, Duha na ka simana kamo nga way makakaon tungod sa kabayaka kag paghinuyat.
34: Ngan kaon na kamo! Kahinangyan nindo ini para magkusog kamo kay way gid ning may mamatay sa indo aber isa.
35: Pagkatapos hambay ni Pablo, nagbuoy siya ning tinapay kag sa atubangan ng tanan nagpasalamat sa Dios. Gingbuak-buak niya ang tinapay kag nagkaon.
36: Nagkusog ang inda buot kag nagkaon sinda tanan.
37: kami tanan nga pasahero sa salakyan.
38: Nang nakakaon ang tanan kag mabusog, gingpanghuyog ninda sa dagat ang inda pangarga nga mga trigo para gumaan ang salakyan.
39: Pagkaaga, nakakit na kami ning dut pero way masayuri ng mga tripulante kung ano adto nga lugar. May nakit sinda nga baybay, ngan gingplano ninda nga didto day-on ang salakyan kung puydi.
40: Gingpang-utod ninda ang mga pis nga nakahigot sa mga angkla kag gingbilin sa dagat. Gingbaskad da ninda ang pis nga nakahigot sa timon. Pagkatapos, ging-isa ninda ang layag sa atubangan para ang salakyan hay ituyod ng hangin pakadto sa baybay.
41: Pero nabara ang salakyan kay mababaw. Naglubong ang pruwa kag ind na makahalin. Ang pupa naman hay nagkawasak-wasak kay ginalinampusan ng makusog nga humbak.
42: Pamatyon kunt ng mga sundalo ang tanan nga mga priso para way may makalangoy palay kag makatakas.
43: Pero gingpunggan sinda ng inda kapitan kay gusto niya nga luwason si Pablo. Ngan gingsug niya ang tanan nga antigo maglangoy nga sinda ang una maglumpat kag magpapiliw.
44: Ang mga nabilin naman hay nagsunod nga nagahawid sa mga tabla kag sa mga parte ng salakyan nga nagalutaw. Ngan tanan kami hay nakaabot sa piliw nga way kami mauno.