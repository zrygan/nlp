1: Ginghilway na kita ni Kristo para magkaigwa ning matuod nga kahilwayan, ngan magpakatibay kita kag ind na magpaulipon liwat sa Kasuguan.
2: Tandai nindo, ako mismo ang nagahambay ini. Ang aber sin-o nga gusto magpapaltak para masunod ang Kasuguan, ind gid niya mababaton ang mga espiritwal nga binipisyo halin kay Kristo.
3: Ginahambay ko liwat, kung ginatinguh ng aber sin-o sa indo nga magpapaltak, obligado siya nga sundon ang tanan nga Kasuguan.
4: Ang nagatinguh para kabigon ng Dios nga matarong paagi sa pagsunod sa Kasuguan, gingbaliway na niya ang iya relasyon kay Kristo. Kag ind na siya angay magbaton ng pagpakamaayo ng Dios nga makaluwas sa iya.
5: Pero kita, paagi sa bulig ng Espiritu Santo kag sa aton pagtuo kay Kristo, hay nagahuyat gid kag nagalaom nga kabigon kita nga matarong.
6: Kay kita nga nagpakig-isa kay Kristo Hesus hay bukon na importante kung paltak o bukon, kund ang pagtuo nga nakikit paagi sa paghigugm sa isa kag isa.
7: Maayo na kunt ang indo ginghuman nang una. Sin-o ang nagpugong sa indo, ngan ind na kamo magsunod sa kamatuuran?
8: Ini nga pag-ingganyo sa indo hay bukon halin sa Dios nga imaw ang nag-agda sa indo para magkaigwa ning kahilwayan.
9: Mag-andam kamo, aber may isa lang ka tawo nga malain sa indo, maapiktuhan ang tanan nga maging malain pareho sa maisot nga pampaalsa sa tinapay nga napapaalsa ang madak nga arina.
10: Tungod sa indo pagpakig-isa sa Ginoo, sigurado gid ako nga ind kamo magpati sa iban nga pagpanudl. Pero pagaparusahan ng Dios ang aber sin-o dir nga nagapanggulo sa indo.
11: Pero para sa akon, mga kauturan, kung ginatudl ko gihapon nga kahinangyan ang pagpaltak, bas nakakaagi pa ako ning pasakit ng mga tawo? Kung imaw in ang akon ginatudl, way na kunt may natitisod sa akon pagwali parti sa pagkamatay ni Kristo!
12: Adtong mga tawo nga nagapanggulo sa indo pagtuo hay ind lang kunt magpapaltak, kund magpautod na sinda!
13: Pero kamo, mga kauturan, ging-agda kamo ng Dios nga maging hilway. Ngan ayaw nindo paggamita ang indo kahilwayan nga nabaton para maging kabangdanan agud sundon nindo ang gusto ng indo lawas. Kund bilang ulipon ni Kristo, magserbisyo kamo nga may paghigugm sa isa kag isa.
14: Kay ang tanan nga Kasuguan hay napinsan sa isa na lang nga sug, Higugmaon mo ang imo isigkatawo pareho ng imo kaugalingon.
15: Pero kung kamo hay nagainaway kag nagasinakitan sa isa kag isa pareho ng mga hayop, pag-andam! Bas kung ang kada isa sa indo hay masir ang pagtuo.
16: Ang akon gusto nga hambayon hay imaw ini: magkabuh kamo sun sa bulig ng Espiritu Santo, agud ind nindo mahuman ang ginahandom ng indo lawasnon nga kinaugal.
17: Kay ang ginahandom ng lawasnon nga kinaugal hay kontra sa gusto ng Espiritu Santo kag ang gusto ng Espiritu Santo hay kontra sa lawasnon nga kinaugal. Ngan ining duha hay nagakinontrahan sa isa kag isa, ngan ind nindo mahuman ang mga butang nga gusto nindo humanon.
18: Pero kung ang Espiritu Santo ang indo sundon, bukon na kamo obligado sa pagsunod sa Kasuguan.
19: Niyan, ang mga ginahuman ng lawasnon nga kinaugal hay imaw ini: ang pagpakig-relasyon ning imoral, paghuman ning mahigk, pag-inuyag,
20: pagsamba sa mga dios-diosan, pagkababaylan, pagkahangit, pagpang-away sa isigkatawo, pagkaili, pagdumot, paghinakog, pag-iniyaiya, paggrinupo-grupo,
21: pagkasina, pagbinayong, pagkahilig sa kalibutanon nga kalipay kag iban pa nga mga butang nga tiyad ini. Ginapaandaman ko kamo pareho nang una. Ang aber sin-o nga nagahuman ng tiyad ini nga mga butang ind magbaton ning panublion sa gingharian ng Dios.
22: Pero ang kinaugal nga may bunga ng Espiritu Santo hay imaw ini: mahigugmaon, malipayon, matawhay, mapinasensyahon sa isigkatawo, mabuot, maayo, matutom,
23: madahan kag antigo magpugong ng kaugalingon. Way ning kasuguan nga puydi magkontra sa mga tawo nga nagakabuh sa tiyad ini nga mga kinaugal.
24: Gingpatay na ng aber sin-o nga nagpakig-isa kay Kristo Hesus ang inda lawasnon nga kinaugal, kaibahan ang malain nga mga hilig kag mga handom.
25: Kung gingtao ng Espiritu Santo ang bag-o nga kabuh sa aton, kahinangyan magsunod kita sa iya.
26: Ind kita magpahambog, magpinang-akat o maili sa isa kag isa.