1: Ngan ikaw, Timoteo, nga akon ung sa pagtuo, magpadayon ka nga matibay sa pagtuo paagi sa bulig ni Kristo Hesus.
2: Nabatian mo ang mga pagpanudl ko kag madam ang makahambay nga ang ginatudl ko hay matuod. Itudl mo da ini sa mga tawo nga masasaligan, nga puydi naman magtudl sa iban.
3: Maging preparado ka nga makiparte sa mga kahugaan tungod sa pagtuo kay Kristo Hesus, pareho ng maayo nga sundalo nga alisto nga magatiis sa kahugaan.
4: Way nagalakot ang masaligan nga sundalo sa mga butang nga ginahuman ng sibilyan, agud mapalipay gid niya ang iya opisyal.
5: Ang miyugkanam nga nagalakot sa palumbaan, ind makabaton ning premyo kung ind siya magsunod sa mga patakaran ng pakanam.
6: Ang mangunguma nga mahugod nga nagatrabaho, siya ang una nga makakabaton ng kaparte sa ani.
7: Kung hunahunaon mo ning maayo ang akon ginahambay sa imo, taw-an ka ng Ginoo ning kamayad, agud maintindihan mo ang tanan nga akon ginahambay.
8: Dumduma si Hesu-Kristo nga nabanhaw kag siya hay inapo ni Haring David. Imaw ini ang Maayong Balit nga akon ginapasayod.
9: Kag tungod sa akon pagwali, nakaagi ako ning kahugaan hasta nga nagapos ako sa prisuhan pareho ng kriminal. Pero ang mensahe ng Dios hay ind gid magapos.
10: Ngan ginatiis ko ang tanan para sa kaayuhan ng mga tawo nga gingpil ng Dios, agud makabaton da sinda ning kaluwasan kag kahimayaan nga way katapusan paagi sa inda pagpakig-isa kay Kristo Hesus.
11: Ini nga hambayanon hay matuod
: Kung kita namatay kaibahan niya,
: mabubuh da kita kaibahan niya;
12: Kung kita magtiis sa kahugaan sa pagserbisyo sa iya,
: magahar da kita kaibahan niya.
: Kung way naton siya ginakilay-a,
: ind da kita niya kilay-on sa adlaw ng paghusga.
13: Kung kita bukon matutom sa pagtuman sa iya,
: siya hay padayon nga matutom sa iya gingpromisa.
: Kay ind puydi nga ind niya tumanon ang iya ginahambay.
14: Ngan Timoteo, ipadumdom mo sa mga nagatuo dir ang akon mga ginahambay kag paandaman mo sinda sa atubangan ng Dios nga ind magpinangdibati parti sa mga hambay nga way ning puyos. Bukon ini maayo kund magapatayang lang ng pagtuo ng mga nagapamat.
15: Tinguhaa gid ang tanan nga imo mahuman agud malipay sa imo ang Dios, bilang miyugserbisyo nga way ning ginakahuy kay ginatudl mo ning tam ang mensahe parti sa kamatuuran.
16: Likawi ang mga pagtinabil parti sa kalibutanon nga mga butang nga way ning puyos kay mas lal nga mapapalay ang mga tawo sa kabubut-on ng Dios.
17: Ining pagtinabil ninda hay pareho ng gangrina nga nagasir ng unod. Kaibahan sa pagpanudl ng tiyad ini, sina Hymeneus kag Filetus.
18: Nagtalikod na sinda sa kamatuuran kay ginahambay ninda nga natab na ang pagkabanhaw ng mga patay kag ginagulo ninda ang pagtuo ng iban.
19: Pero ang pundasyon nga gingbutang ng Dios hay matibay. Sa ini nga pundasyon gingsulat ng Dios ini nga hambayanon: Kilaya ng Ginoo ang mga tawo nga para sa iya kag Sa mga nagahambay nga sinda hay nagatuo sa Ginoo, dapat magtalikod sa malain nga mga ginahuman.
20: Sa mabahoy nga bayay ng manggaranon, igwa ning iba-iba nga klasi nga butangan: ang iban hay him sa bulawan kag pilak nga ginagamit para sa espisyal nga ukasyon; ang iban hay him sa kahoy kag lunang nga ginagamit sa pang-adlaw-adlaw.
21: Ngan ang aber sin-o nga nagapalay sa mga malain, imaw ang ginglain para kagamit-gamit sa espisyal nga mga ukasyon kag mapupuslan ng Amo. Siya hay preparado sa paghuman ng aber ano nga maayo.
22: Ngan likawi ang mga malain nga hilig ng mga kabataan. Kag tinguhaa ang paghuman ning matarong, ang makusog nga pagtuo sa Dios kag ang paghigugm sa isigkatawo. Tinguhaa da nga may maayo ka nga relasyon sa mga nagatuo, nga nagasamba sa Ginoo nga malimpyo ang tagipusuon.
23: Likawi ang way puyos kag binuang nga mga diskusyon, kay sayod mo nga ang kadtuan lang ini hay grabi nga pag-inaway.
24: Kay ang miyugserbisyo ng Ginoo ind dapat magpakig-away, kund siya hay dapat mabuot sa tanan, maabilidad sa pagpanudl kag mapinasensyahon.
25: Kahinangyan madahan niya nga laygayan ang mga nagakontra sa iya, bas pa tugutan ng Dios nga sinda hay magtalikod sa kasal-anan kag makasayod sa kamatuuran.
26: Kung tiyad ini ang matab, mahayagan ang inda kaisipan kag makakabuh sinda sa siod ng diyablo nga nagbihag sa inda para humanon ang iya gusto.