1: Ngan patuyari nindo ako, pareho ng pagpatuyad ko kay Kristo.
2: Ginadayaw ko kamo, kay permi nindo ako ginadumdom kag ginasunod nindo ang mga tradisyon nga gingpasa ko sa indo.
3: Niyan gusto ko nga masayuran nindo nga si Kristo hay imaw ang uyo ng kada lyaki kag ang lyaki hay imaw ang uyo ng babayi , kag ang Dios hay imaw ang uyo ni Kristo.
4: Ngan sa indo pagtipon-tipon, kung ang lyaki hay magpangamuy o magbalit ng mensahe halin sa Dios nga may tabon ang iya uyo, ginapakahuy-an niya ang iya uyo nga imaw si Kristo.
5: Kag kung ang babayi hay magpangamuy o magbalit ning mensahe halin sa Dios nga way tabon ang iya uyo, ginapakahuy-an niya ang iya uyo nga imaw ang iya asawa kag daw napayot siya.
6: Kung ang babayi hay way nagatabon ng iya uyo, maayo pa nga magpautod na lang siya ng iya buhok. Pero makahuhuy sa babayi kung siya hay magpautod o magpapayot. Ngan dapat tabunan niya ang iya uyo.
7: Ang lyaki ind dapat magtabon ng iya uyo, kay ginghuman siya nga kapareho ng Dios kag paagi sa iya nakikit ang kadayawan ng Dios. Kag paagi sa babayi nakikit ang kadayawan ng lyaki.
8: Kay ang lyaki hay way paghumana halin sa babayi, kund ang babayi imaw ang ginghuman halin sa lyaki.
9: Kag way da paghumana ang lyaki para sa babayi, kund ang babayi hay ginghuman para sa lyaki.
10: Ngan imaw in nga kahinangyan magtabon ang babayi ng iya uyo, agud bisan ang mga anghel makasayod nga nagapasakop siya sa otoridad.
11: Pero dapat da dumdumon nindo nga sa aton kabuh sa Ginoo, kahinangyan ng babayi ang lyaki kag kahinangyan da ng lyaki ang babayi.
12: Kay ang una nga babayi hay ginghuman halin sa lyaki kag niyan ang lyaki hay ginaung ng babayi. Pero ang tanan hay halin sa Dios.
13: Isip-isipa nindo ini: angay ba nga ang babayi hay magpangamuy sa Dios nga way tabon ang iya uyo?
14: Syempre angay sa lyaki nga matag-od ang iya buhok, kay makahuhuy kung mahab ini.
15: Pero sa babayi, ang mahab nga buhok hay nagapagwapa sa iya. Kay gingtaw-an siya ng Dios ning mahab nga buhok para itabon sa iya uyo.
16: Pero kung igwa gusto nga magkontra sa amon ginatudl nga ini, ang mahambay ko lang, Way kami iban nga namat-an puyra diri. Kag imaw da ini ang ginasunod ng mga nagatuo sa Dios aber diin nga lugar.
17: May isa pa gid ako nga gusto ihambay niyan sa indo kag sa ini nga butang way ko kamo ginadayaw, kay ang indo pagtipon-tipon hay way nagadaya ng kaayuhan, kund kalainan.
18: Kay nakabat ako nga kung nagatipon-tipon kamo nga mga nagatuo, nagainiyaiya kamo kag nagapati ako nga may kamatuuran ini.
19: Siguro kahinangyan da nga matab in dir sa indo agud masayuran kung sin-o gid sa indo ang mga matuod nga nagatuo.
20: Kung nagatipon-tipon kamo, way nindo ginahumana ang sun sa katuyuan ng Ihapon ng Ginoo,
21: kay way kamo nagahinuyatan kung magkaon. Ngan ang iban sa indo hay busog kag bayong, pero ang iban hay ginagutom kag ginauhaw.
22: Bas ind anay kamo magkaon kag mag-inom sa indo kaugalingon nga bayay? Tungod sa tiyad ini nga indo ginahuman, ginapakahuy-an nindo ang mga pobre kag ang tanan nga mga nagatuo sa Dios nga nagakatipon hay ginabaliway nindo. Ano ba ang akon ihambay sa indo? Dayawon ko ba kamo sa indo ginahuman nga in? Ind gid!
23: Imaw ini ang gingtudl sa akon ng Ginoo kag gingtudl ko da sa indo: Nang adto da nga gab-i nga gingtraidor ang Ginoong Hesus, nagbuoy siya ning tinapay,
24: kag nagpasalamat sa Dios. Gingbuak-buak niya ini kag naghambay, Imaw ini ang akon lawas nga gingtao para sa indo. Himua nindo ini para sa pagdumdom sa akon.
25: Pagkatapos ninda kaon ng ihapon, imaw da ang iya ginghuman sa tasa nga may ilimnon kag naghambay, Ini nga ilimnon ang bag-o nga kasugtanan nga gingsilyuhan paagi sa akon dug. Kada kamo mag-inom ini, himua nindo ini para sa pagdumdom sa akon.
26: Kada kamo magkaon ng ini nga tinapay kag mag-inom ng ini nga ilimnon, ginabalit nindo ang kamatayon ng Ginoo hasta sa iya pagbalik.
27: Ngan ang bisan sin-o nga magkaon ng ini nga tinapay kag mag-inom ng ini nga ilimnon ng Ginoo nga bukon angay hay nagakasal siya kontra sa lawas kag dug ng Ginoo.
28: Kahinangyan usisaon anay ng kada isa ang iya kaugalingon bago siya magkaon ng tinapay kag mag-inom ng ilimnon.
29: Kay kung magkaon siya kag mag-inom nga way niya ginakilay-a ang gusto hambayon ng lawas ng Ginoo, nagadaya lang siya ng parusa sa iya kaugalingon.
30: Imaw in nga madam sa indo ang maluya kag masakiton kag ang iban ngan hay nagkamatay na.
31: Pero kung usisaon anay naton ang aton kaugalingon, ind kita maparusahan ng Dios.
32: Kung kita nga mga nagatuo ginaparusahan ng Dios, ginatudluan niya kita agud ind kita pagparusahan kaibahan ng mga tawo sa kalibutan.
33: Ngan, mga kauturan ko kay Kristo, kung magtipon-tipon kamo para sa Ihapon ng Ginoo, maghinuyatan kamo.
34: Kung may ginagutom sa indo, magkaon anay siya sa iya bayay, agud sa indo pagtipon-tipon ind kamo maparusahan ng Ginoo. Kung parti sa iban nga mga butang, asikasuhon ko na lang ugaling kung makaabot na ako dir.