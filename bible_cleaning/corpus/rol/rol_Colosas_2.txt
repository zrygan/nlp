1: Gusto ko nga masayuran nindo kung mauno kadak ang akon pagtinguh para sa indo kag sa mga taga-Laodicea kag sa iban nga way pa nakakakilaya sa akon.
2: Ginahuman ko ini agud mapakusog ang inda buot kag magkaisa sinda sa paghigugm. Kag para magkaigwa sinda ning kumpleto nga pang-intindi kay ang plano ng Dios nga way gingpasayura nang una, nga imaw si Kristo hay gingpasayod na sa indo.
3: Si Kristo ang lyabi para maabrihan ang nakatag nga manggad ng tanan nga kamayad kag pang-intindi parti sa Dios.
4: Ginahambay ko ini para way ning makapatayang sa indo aber pa sa inda mga hambay nga nakakaingganyo.
5: Bisan way ako dir sa indo, ginadumdom ko kamo sa akon tagipusuon. Kag nalilipay gid ako nang mabatian ko nga kamo hay nagakabuh ning maayo kag malig-on ang indo pagtuo kay Kristo.
6: Tungod gingbaton na nindo si Kristo Hesus bilang Ginoo, dapat magpadayon kamo sa pagkabuh nga nagapakig-isa sa iya.
7: Ang indo pagtuo sa iya hay pareho sa tanom nga dapat madayom ang gamot kag sa bayay nga dapat matibay ang pundasyon. Sunda nindo ang gingtudl sa indo, agud makapadayon kamo nga magalig-on sa pagtuo kay Kristo, nga may kadak-dak nga pagpasalamat sa Dios.
8: Pag-andam kamo, bas kung mabihag kamo ng mga pangpatayang nga way puyos halin sa kalibutanon nga kamayad, kay ini hay sun sa tradisyon ng mga tawo. In nga mga pagpanudl hay bukon halin kay Kristo kund halin sa malain nga mga espiritu nga nagagahom sa ini nga kalibutan.
9: Mintras nagaistar si Kristo sa kalibutan, yar gihapon sa iya ang tanan nga pagka-Dios.
10: Kag tungod sa indo pagpakig-isa sa iya, way na ning kuyang ang indo bag-o nga kabuh, kay siya ang pinakagamhanan sa tanan nga nagagahom kag may otoridad.
11: Tungod sa indo pagpakig-isa kay Kristo, ginakabig kamo nga napaltak na. Ini nga pagpaltak hay bukon sa lawas, kund paagi sa him ni Kristo nga pagbuoy ng malain nga kinaugal ng tawo.
12: Nang kamo hay gingbawtismuhan, daw ginglubong na kamo kaibahan ni Kristo kag gingbanhaw da kamo kaibahan niya, paagi sa indo pagtuo sa gahom ng Dios nga nagbanhaw kay Kristo.
13: Kamo hay dati patay tungod sa indo mga kasal-anan kag way nabuoy ang indo malain nga kinaugal. Pero niyan, gingbanhaw kamo ng Dios sa espirituhanon kaibahan ni Kristo nang gingpatawad ng Dios ang aton tanan nga sal.
14: Gingpay niya ang nakasulat nga utang sa listahan sun sa layi kontra sa aton. Kag gingbuoy niya ini paagi sa pagpalangsang sa krus.
15: Paagi sa adto nga pagkamatay niya sa krus, gingbuoy ng Dios ang gahom ng mga espirituhanon nga pinun kag ng may otoridad kag gingpakahuy-an niya sinda nga daw paagi sa pagparada para maipakit sa publiko nga gingperdi na niya sinda.
16: Ngan ind na kamo magpadikta sa mga tawo nga nagahusga sa indo kung ano indo kaunon o inumon, parti sa pagtahod sa mga pyesta, silibrasyon sa kamatyanan ng bulan o Adlaw nga Inugpahuway.
17: Ini tanan nga pagsulundan hay anino lang ng matuod nga butang nga pagatumanon naton, nga imaw si Kristo.
18: Ayaw nindo pagbatuna ang hambay ng mga tawo nga naluluyag magpakunukuno nga mapainubuson kag nagasamba sa mga anghel. Kay ginahambay ninda nga dapat magpatuyad kamo sa inda agud makabaton kamo ning premyo halin sa Dios. Nagapakadak sinda nga labaw sa indo kay nakakakit kuno sinda ning panan-awon, pero way ning basihan kay paagi lang sa inda tawhanon nga panghunahun.
19: Way sinda nagapasakop sa pagdumaya ni Kristo, nga imaw ang uyo. Pero kita nga iya lawas hay nagapasakop sa iya, pareho sa uyo nga nagatao ng tanan nga mga kahinangyan ng lutaluta kag busog-busog, ngan ang kada parte ng lawas hay nagakaisa kag nagadak, sun sa kung mauno kabahoy ang gusto ng Dios.
20: Namatay na ang indo dati nga kinaugal nang mamatay si Kristo kag ginghilway na kamo sa malain nga mga espiritu nga nagagahom sa ini nga kalibutan. Bas nagakabuh pa kamo sun sa kalibutan nga nagapasakop sa idayom ng mga layi?
21: Pareho ng: Ayaw pagtandoga ini, ayaw pagtilawi in, ayaw paghawiri in.
22: Ini tanan nga layi hay sun lang sa mga sug kag mga pagpanudl ng mga tawo. Ini hay parti lang sa mga butang nga ginagamit kag pagkaon nga madal maubos.
23: Ini nga mga layi hay daw nagatao ning kamayad kay seryuso sinda sa inda kagustuhan sa pagsamba. Naluluyag sinda magpakunukuno nga mapainubuson kag sobra ang pagpahug sa lawas. Pero way gid ini ning epikto para mapunggan ang mga malain nga handom ng aton lawas.