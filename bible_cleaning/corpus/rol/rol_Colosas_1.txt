1: Ako si Pablo nga naging apostol ni Kristo Hesus paagi sa kabubut-on ng Dios. Nagapangamusta ako kag si Timoteo nga aton utod sa pagtuo
2: sa indo nga mga balaan nga tawo ng Dios, nga matutom nga mga kauturan sa pagpakig-isa kay Kristo dir sa syudad ng Colosas.
: Kabay pa nga mabaton nindo ang grasya kag katawhayan halin sa Dios nga aton Amay.
3: Nagapasalamat kami permi sa Dios nga Amay ng aton Ginoong Hesu-Kristo sa pangamuy namon para sa indo,
4: tungod nabatian namon ang indo pagtuo kay Kristo Hesus kag ang paghigugm nga ginapakit nindo sa tanan nga balaan nga tawo ng Dios.
5: Ginahuman nindo ini tungod sa ginalauman nindo nga gingtagana para sa indo sa langit. Nabatian nindo nang una ini nga paglaom nang mabaton nindo ang matuod nga mensahe parti sa Maayong Balit,
6: nga gingwali sa indo. Niyan ginapalapnag ini sa bilog nga kalibutan. Ini hay nagatao ning padayon nga pagpakamaayo sa mga tawo aber diin nga lugar; pareho ng natab sa indo, tun nang mabatian nindo kag naintindihan ang kamatuuran parti sa pagpakamaayo ng Dios.
7: Natun-an nindo ini kay Epafras, ang aton palangg kag amon kapareho nga ulipon ni Hesus. Siya hay matutom nga miyugserbisyo ni Kristo bilang amon sakli para sa indo.
8: Gingpasayod da ni Epafras sa amon ang indo paghigugm sa mga kauturan paagi sa bulig ng Espiritu.
9: Ngan tun nang mabatian namon ini, padayon kami nga nagapangamuy para sa indo. Nagapangabay kami sa Dios nga mapun kamo ng tanan nga espirituhanon nga kamayad kag pang-intindi agud masayuran nindo ang kabubut-on ng Dios.
10: Paagi diri, magakabuh kamo nga nagugustuhan ng Ginoo, para makakapalipay sa iya ang tanan nindo nga pagkabuh, maging mabinungahon ang tanan nindo nga maayo nga hinimuan kag magadugang ang indo pagkakilaya sa Dios.
11: Ginapangamuy da namon nga palig-unon niya kamo paagi sa bulig ng iya makatitingaya nga gahom, agud aber ano ang matab makatiis kag makaagwanta kamo nga may kalipay.
12: Magpasalamat kamo sa Dios nga aton Amay kay ginghuman niya kamo nga angay makaibahan ng iya mga balaan nga tawo, agud makabaton ng panublion sa gingharian niya nga sobra kahayag.
13: Gingluwas niya kita halin sa gahom ng kaduyom kag gingsaylo sa gingharian ng iya palangg nga Ung.
14: Paagi sa pagpakig-isa naton sa iya Ung, kita hay gingtubos niya, ang gusto hambayon, gingpatawad kita sa aton mga kasal-anan.
15: Si Kristo hay kapareho ng Dios, paagi sa iya makikit naton kung sin-o ang Dios nga ind makit. Siya hay yar na bago pa nagtun ang tanan, siya ang pinakaimportante kag pinakamakagagahom sa tanan nga gingtuga.
16: Kay paagi sa iya, gingtuga ng Dios ang tanan nga butang sa langit kag sa dut, nakikit man o ind. Ini hay ang mga nagahar, mga miyugdumaya, mga pinun kag mga may otoridad sa espirituhanon. Ang tanan hay gingtuga paagi kay Kristo kag para sa iya.
17: Siya hay yar na bago pa natuga ang tanan nga butang kag paagi sa iya ang tanan hay nabutang sa tam nga lugar.
18: Kag siya ang uyo ng iya lawas, nga imaw ang mga nagatuo sa iya. Siya ang ginahalinan ng tanan kag ang una nga nabanhaw sa mga patay, agud siya ang pinakauna sa tanan.
19: Kay gusto ng Dios nga ang tanan niya nga pagka-Dios hay yar kay Kristo
20: kag paagi kay Kristo, mapabalik ng Dios sa iya ang tanan nga gingtuga niya. Ngan nagkaigwa liwat ning maayo nga relasyon sa iya ang tanan nga gingtuga sa dut kag sa langit, paagi sa dug ni Kristo sa krus.
21: Dati, kamo hay way relasyon sa Dios kag kaaway niya tungod sa indo malain nga mga hunahun kag mga hinimuan.
22: Pero niyan, gingpabalik kamo liwat ng Dios paagi sa pagkamatay ni Kristo. Agud kamo hay maging way ning kasal-anan, way ning kapintasan kag way ning may maiakusar sa atubangan ng Dios,
23: kung nagapadayon kamo nga may malig-on kag matutom nga pagtuo kag ind kamo maduyaan ning paglaom sa Maayong Balit. Ini hay indo nabatian kag ginawali sa bilog nga kalibutan kag ako, si Pablo hay naging miyugserbisyo nga nagawali ng ini nga Maayong Balit.
24: Niyan nalilipay ako sa mga kahugaan nga natatab sa akon para sa indo, kay paagi sa ini nga kahugaan sa akon lawas, ginapadayon ko ang mga kahugaan nga ging-antos ni Kristo para sa iya lawas, nga imaw ang mga nagatuo sa iya.
25: Ako hay naging miyugserbisyo para sa mga nagatuo kay gingsalig ng Dios sa akon nga iwali ang bilog niya nga mensahe para sa indo kaayuhan.
26: Ini nga mensahe nga way masayuri ng mga tawo hay gingtag tun pa nang una nga mga tyempo. Pero niyan, gingpasayod niya ini sa iya mga balaan nga tawo.
27: Niyan ang gusto ng Dios hay ipasayod kung mauno kaabunda kag makatitingaya ang iya kaayo sa indo nga mga bukon Judio, nga dati anay hay way gingpasayura. Kag ang mensahe hay imaw ini: si Kristo hay yar sa indo kag ini ang kasiguruhan ng indo paglaom nga makakabaton kamo ning makatitingaya kag kaayo-ayo sa kahimayaan ng Dios sa paabuton.
28: Ngan ginawali namon nga may bug-os nga kamayad si Kristo paagi sa pagpaandam kontra sa sal kag pagtudl ning tam sa kada isa, agud madaya namon sa atubangan ng Dios ang kada isa nga perpikto sa inda pagpakig-isa kay Kristo.
29: Ini ang ginatinguh ko ning tudo paagi sa gahom nga ginatao sa akon ni Kristo.