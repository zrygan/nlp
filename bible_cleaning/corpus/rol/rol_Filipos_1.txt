1: Ako si Pablo kag ang kaibahan ko hay si Timoteo; kami hay mga ulipon ni Kristo Hesus. Nagapangamusta kami sa indo nga mga balaan nga tawo ni Kristo Hesus dir sa syudad ng Filipos, imaw da sa mga miyugdumaya kag sa mga miyugserbisyo ng mga nagatuo.
2: Kabay pa nga mabaton nindo ang grasya kag katawhayan halin sa Dios nga aton Amay kag kay Ginoong Hesu-Kristo.
3: Nagapasalamat gid ako sa Dios kada ko kamo madumduman.
4: Ang akon mga pangamuy para sa indo tanan hay permi gid may kalipay,
5: tungod sa indo pagbulig sa pagpalapnag ng Maayong Balit parti kay Kristo, tun pa nang gingbaton nindo ini hasta arinyan.
6: Sigurado gid ako nga ang Dios nga nagtun ng maayo nga mga ginghuman sa indo hay magapadayon gid hasta matapos sa adlaw ng pagbalik ni Kristo Hesus.
7: Dapat lang gid nga tiyad ini ang akon ginahunahun para sa indo tanan kay palangg ko gid kamo. Kaibahan nindo ako tun pa nang una sa pagdipinsa ko kag pagpamatuod ng Maayong Balit. Kaparte ko pa kamo sa pribilihiyo nga gingtao ng Dios sa akon, aber arinyan nga ako hay nakapriso.
8: Sayod gid ng Dios nga ang akon kalangkag sa indo tanan hay pareho ng paghigugm sa indo ni Kristo Hesus.
9: Ginapangamuy ko nga magainit pa gid ang indo paghigugmaan sa isa kag isa kag madugangan pa gid ang indo pagkasayod kag pagkaintindi sa kamatuuran,
10: para indo mapil kung ano ang pinakamaayo nga humanon, agud maging malimpyo ang indo kabuh kag way ning may malain nga maihambay kontra sa indo hasta sa adlaw ng pagbalik ni Kristo.
11: Paagi sa bulig ni Hesu-Kristo, ang indo pagkabuh hay pun gid ning pagkamatarong agud mapadunggan kag madayaw ng mga tawo ang Dios.
12: Mga kauturan kay Kristo, niyan gusto ko nga masayuran nindo, ang mga butang nga natab sa akon hay mas nakabulig ning dak para maiwali ang Maayong Balit.
13: Ngan, nasayuran ng mga gwardya diri sa palasyo kag ng iban da nga mga tawo diri nga ako hay napriso tungod sa akon pagserbisyo kay Kristo.
14: Tungod sa akon pagkapriso, lal nga naglig-on ang pagtuo ng kadamuan nga mga kauturan sa Ginoo kag lal pa sinda nag-isog nga iwali ang hambay ng Dios.
15: Matuod gid nga ang iban nagawali parti kay Kristo tungod sa kaili kag pagkumpitensya, pero ang iban naman nagawali nga tam ang motibo.
16: Nagawali sinda kay ginahigugm ninda ako, sayod ninda nga ako hay gingbutang diri ng Dios para dipinsahan ang Maayong Balit.
17: Pero ang mga tawo nga naiili hay may malain nga motibo sa pagwali parti kay Kristo. Ang kalaom ninda lal pa ako nga mahuhugaan mintras yari sa prisuhan.
18: Hay ano gid? Aber sa ano pa man nga paagi, pakunukuno man o matuod, ang importante hay ginawali si Kristo. Nalilipay pa ako tungod sa natab. Kag padayon ako nga nalilipay
19: kay sayod ko nga paagi sa indo mga pangamuy kag sa dak nga bulig ng Espiritu ni Hesu-Kristo hay makaluwas gid ako diri sa prisuhan.
20: Ang akon madak nga handom kag paglaom hay ind ako mapahuy, kund may kaisog pareho nang una hasta niyan agud paagi sa tanan ko nga ginahuman, mabuh man o mamatay, hay madayaw ko si Kristo.
21: Kay para sa akon, ang mabuh para kay Kristo kag ang mamatay mas bintaha.
22: Pero kung ako hay buh, maipadayon ko ang pinakamaayo nga humanon, ngan ind ko masayuran kung ano ang akon pilion.
23: Niyan naiipit ako sa duha nga kaisipan: Gusto ko nga bayaan na ini nga kabuh para makaibahan si Kristo, kay para sa akon, imaw ini ang pinakamaayo.
24: Pero mas importante nga buh ako kay para ini sa indo kaayuhan.
25: Imaw ini ang akon nasisiguro: Sayod ko nga ind pa ako mamatay, makakaibahan ko pa kamo para mabuligan kamo tanan nga mapalig-on ang indo espirituhanon nga kabuh kag maging malipay kamo sa indo pagtuo.
26: Agud kung makaibahan ko na kamo liwat, lal pa gid nindo nga dayawon si Kristo Hesus tungod sa ginghuman niya sa akon.
27: Ano man ang matab, dapat magkabuh gid kamo sun sa Maayong Balit parti kay Kristo. Agud makakar man ako kag makit kamo o ind, sayod ko nga kamo hay matibay nga nagakaisa sa espiritu kag may isa ka handom nga dipinsahan ang Maayong Balit nga aton ginatuuhan.
28: Ayaw kamo mahadlok sa mga nagakontra sa indo kay ini ang tand nga ang destinasyon ninda hay sa impyerno, pero kamo pagaluwason kag ini hay humanon gid ng Dios!
29: Kay gingtao ng Dios sa indo ang pribilihiyo paagi kay Kristo: bukon lang ang magtuo sa iya, kund ang magtiis da para sa iya.
30: Kag ang indo pagpakiglaban tungod sa Maayong Balit hay pareho da sa nakit nindo sa akon nang una kag niyan nabatian gihapon nindo.