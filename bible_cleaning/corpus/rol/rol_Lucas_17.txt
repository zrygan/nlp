1: Naghambay si Hesus sa iya mga disipulo, Ang mga pagtintar para makasal hay maabot gid. Pero makaluluoy gid ang mga tawo nga nagapangtintar sa iban para makasal.
2: Mas maayo pa sa iya nga higutan ning galingan nga bato ang iya liog kag itagbong sa dagat kaysa siya ang maging kabangdanan nga makasal ang isa sa ini nga bag-o nga nagatuo sa akon.
3: Ngan bantayi ang indo ginahuman.
: Kung makasal ang imo utod sa imo, hambayi siya kag kung magtalikod siya sa kasal-anan, patawara siya.
4: Kag kung pito ka beses siya makasal sa imo sa isa ka adlaw kag pito da siya ka beses magpalapit sa imo nga nagahambay, Patawara ako, dapat patawaron mo.
5: Naghambay ang mga apostoles kay Hesus, Ginoo, dugangi ang amon pagtuo!
6: Nagsabat ang Ginoo, Kung igwa kamo ning pagtuo aber pareho lang kaisot sa busoy ng mustasa, puydi kamo maghambay sa ini nga kahoy nga sikomoro , Magabot ka kag magsaylo sa dagat! Kag masunod gid ini sa indo.
7: Naghambay pa si Hesus sa inda, Sin-o sa indo ang nagahambay sa iya ulipon nga halin sa pag-arado sa uma o sa pagbantay ng mga karnero, Kari, kaon na? Syempre way!
8: Pero ang amo magahambay, Pag-ilis anay kag paglut ng akon ihapon kag tahawi ako. Pagkatapos ikaw naman ang magkaon.
9: Ginapasalamatan ba ng amo ang ulipon tungod ginatuman niya ang sug sa iya? Syempre way!
10: Imaw da kamo, pagkatapos nga matuman na nindo ang akon mga sug sa indo, hambaya lang, Ulipon lang kami kag ind dapat dayawon. Nagatuman lang kami ng amon obligasyon.
11: Mintras nagapanaw si Hesus pakadto sa Jerusalem, nag-agi siya sa duyunan ng probinsya ng Samaria kag Galilea.
12: Nang pasuyuron siya sa isa ka baryo, gingsumpong siya ng napuy nga kitungon. Nagatindog sinda sa malay-lay
13: kag nagsininggit, Hesus, Ginoo! Maluoy ka sa amon!
14: Pagkakit sa inda ni Hesus, naghambay siya, Kadto kamo sa mga par kag magpasir sa inda. Kag mintras nagapanaw sinda, nag-ayo na sinda tanan.
15: Pagkakit ng isa sa inda nga maayo na siya, nagbalik siya kay Hesus nga nagasinggit ng pagdayaw sa Dios.
16: Naghap siya sa atubangan ni Hesus kag nagpasalamat. Ini nga tawo hay taga-Samaria.
17: Pagkatapos naghambay si Hesus, Bukon ba napuy ang nag-ayo? Diin na ang siyam?
18: Bas way sinda nagbalik para magpasalamat sa Dios, kund ini lang ang dayuhan?
19: Ngan naghambay siya sa iya, Magtindog ka kag magpaul. Nag-ayo ka kay nagtuo ka sa akon.
20: Igwa mga Pariseo nga nagpangutana kay Hesus kung san-o maabot ang gingharian ng Dios. Nagsabat si Hesus sa inda, Ang pag-abot ng gingharian ng Dios way tand nga makit.
21: Ngan way may makahambay, Yari na diri! o Yadto na didto! kay ang gingharian ng Dios yar na sa indo tagipusuon.
22: Kag naghambay pa si Hesus sa iya mga disipulo, Maabot ang tyempo nga handumon nindo nga makit ang adlaw ng pagbalik ng Ung ng Tawo, pero ind nindo ini makikit.
23: Igwa ning mga tawo nga magahambay sa indo, Sirua yadto siya! o Sirua yari siya! Ayaw kamo magkadto kag ayaw kamo magpati sa inda.
24: Kay ang pagbalik ko nga Ung ng Tawo hay makikit ng tanan pareho ng kilat nga napapahayag ang bilog nga langit.
25: Pero dapat anay ako mag-agi ng sobra nga mga kahugaan kag pagasikwayon ng mga tawo sa ini nga tyempo.
26: Kag kung ano ang ginghuman ng mga tawo sa tyempo ni Noe, imaw da ang humanon ng mga tawo sa tyempo ng pagbalik ko nga Ung ng Tawo.
27: Nang adto nga tyempo, ang mga tawo hay nagakinaon, nagaininom kag nagapinangasawa hasta sa adlaw nga nagsuyod si Noe sa arka. Ngan nag-abot ang bah kag nagkalumos sinda tanan.
28: Imaw da ang natab nang tyempo ni Lot. Sinda hay nagakinaon, nagaininom, nagapinamakay, nagapinamaligy, nagapinananom kag nagapinaugdok ning bayay.
29: Pero nang adlaw nga si Lot hay naghalin sa Sodom, nag-uyan ning kalayo kag asupre. Kag nasunog sinda tanan.
30: Imaw da ini ang matatab sa adlaw nga ako nga Ung ng Tawo mag-abot.
31: Adto nga adlaw, ang matabuan nga yar sa luwas ng bayay hay ind na dapat magsuyod para magbuoy ng iya gamit. Pat da ang matabuan nga yadto sa uma hay ind na dapat magbalik para magbuoy ning aber ano.
32: Dumduma nindo ang natab sa asawa ni Lot!
33: Ang aber sin-o nga nagapalabi ng iya kabuh hay maduduyaan ini; pero ang aber sin-o nga nagahalad ng iya kabuh, makakabaton ng kabuh nga way katapusan.
34: Ginahambay ko sa indo, sa adto nga gab-i, igwa duha nga nagakatuyog sa isa ka katri, ang isa buy-on kag ang isa ibilin.
35: Igwa duha ka babayi nga nagabayo, ang isa buy-on kag ang isa ibilin.
36: Igwa duha ka lyaki nga nagatrabaho sa uma, ang isa buy-on kag ang isa ibilin.
37: Nagpangutana ang mga disipulo kay Hesus, Ginoo, diin ini matatab? Nagsabat si Hesus, Kung diin ang may patay nga lawas, didto nagatipon ang mga buwitri.