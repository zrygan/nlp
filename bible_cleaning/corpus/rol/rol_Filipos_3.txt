1: Niyan, mga kauturan ko kay Kristo, magkalipay kamo sa indo pagpakig-isa sa Ginoo! Way ako ginasubhi nga liwat-liwaton ini nga isulat sa indo, kay ini tanan hay para da sa indo kaayuhan.
2: Mag-andam kamo sa mga tawo nga ang mga batasan hay daw sa mapintas nga ayam. Ini nga mga tawo hay malain nga miyugserbisyo kay nagapangpilit sinda nga dapat kamo magsunod sa layi ng pagpaltak para maluwas.
3: Kita ang matuod nga ginakabig ng Dios nga mga paltak kay ang aton pagsamba hay paagi sa bulig ng iya Espiritu. Ang aton ginapakadak hay ang aton kabuh nga may relasyon kay Hesu-Kristo. Way kita nagasalig sa mga layi o sa aton mga ginahuman, agud maluwas kita.
4: Pananglit may tawo nga maluwas tungod sa iya pagsunod sa pangluwas nga layi, ako na adto nga tawo. Kay kung may mga rason siya sa pagsalig sa layi agud maluwas, mas lal na ako.
5: Kay gingpaltak ako nang wayo ka adlaw, ging-ung ako nga Israelita, halin sa tribo ni Benjamin kag ang tanan nakon nga kalulo-lulohan hay Hebreo. Parti sa pagsunod sa Kasuguan ng mga Judio, gingsunod ko gid ini kay ako hay Pariseo.
6: Parti sa pagiging dibuto ko sa relihiyon, ginghingabot ko ang mga nagatuo kay Hesu-Kristo. Kung parti sa pagiging matarong sa pagsunod sa Kasuguan, way ning may maipintas sa akon.
7: Pero adto nga mga butang nga gingkabig ko nga importante nang una, niyan para sa akon hay way na ning puyos tungod sa ginghuman ni Kristo sa akon.
8: Bukon lang in, aber pa gid ang tanan nga butang hay ginakabig ko nga way na ning puyos kung ikumpara ko sa pinakamaayo, ang makilaya si Kristo Hesus nga akon Ginoo. Para sa iya, gingsikway ko ang tanan kag ginakabig ko nga daw basura agud magkaigwa ako ning relasyon kay Kristo
9: kag magpakig-isa sa iya. Ngan naging matarong ako, bukon sa pagsunod sa Kasuguan kund paagi sa akon pagtuo kay Hesu-Kristo, kay ang pagkamatarong sa atubangan ng Dios hay sun sa pagtuo.
10: Ang ginahandom ko niyan hay ang makilaya pa gid si Kristo kag mabatyagan ko da ang gahom ng iya pagkabanhaw kag maging kaparte sa iya mga kahugaan kag maging kapareho sa iya kamatayon,
11: agud mabanhaw da ako sa mga patay.
12: Way ko ginahambaya nga naabot ko na ini tanan o perpikto na ako. Pero nagatinguh gid ako para mahuman ang tanan nga gusto ni Kristo Hesus sa akon kay imaw ini ang iya plano kung sa diin gingpil niya ako para maging iya.
13: Mga kauturan ko, way ko ginaisipa nga naabot ko na ini. Pero isa ka butang ang akon ginahuman: ginakalimutan ko ang mga butang nga nagligad kag ang ginatinguh ko niyan hay matapos ang dapat ko nga humanon sa paabuton.
14: Ang ginatinguh ko gid hay makaabot sa katapusan, pareho ng karera agud mabaton ang premyo ng Dios nga kabuh didto sa langit paagi kay Kristo Hesus.
15: Kita nga mga matibay na sa pagtuo dapat tiyad ini ang kaisipan. Pero kung bukon tiyad ini ang indo kaisipan, ipaintindi ini ng Dios sa indo.
16: Ang mas importante hay ipadayon naton nga sundon ang kamatuuran nga aton natun-an.
17: Mga kauturan ko, sundi nindo ang akon pagkabuh kag obserbahi nindo maayo ang mga tawo nga nagasunod sa amon ihimplo.
18: Pareho ng permi nakon ginahambay sa indo kag niyan nagahambay ako liwat nga nagatangis, madam ang nagahuman ning mga malain bilang kaaway ni Kristo kay ginabaliway ninda ang iya pagkamatay sa krus.
19: Ang destinasyon ninda hay sa impyerno, kay ang ginapakadios ninda hay ang ginahandom ng inda tiyan kag ang ginapahambog ninda hay ang inda mga ginahuman nga dapat kunt ninda ikahuy. Ang ginainisip ninda hay ang mga butang sa kalibutan.
20: Pero kita hay pumuluy ng langit kag halin didto ginahuyat naton nga may madak nga paghandom ang pagbalik diri ni Ginoong Hesu-Kristo, ang aton Manluluwas.
21: Pag-abot niya diri, babayluhan niya ang aton lawas nga dutan-on kag iilisan niya ning lawas nga langitnon pareho ng iya lawas. Humanon niya ini paagi sa iya gahom nga makasakop ng tanan nga butang sa idayom ng iya pagdumaya.