Mag-andam kamo kay bas kung ang indo pagkadiosnanon hay pagpadayaw lang sa tawo. Kay kung tiyad in ang indo ginahuman, way kamo ning may mababaton nga premyo halin sa indo Amay sa langit.
Ngan kung nagabulig kamo, ayaw nindo pagpamalitaan pareho ng ginahuman ng mga hipokrito sa mga sinagoga kag sa mga dayan. Ginahuman ninda in para dayawon sinda ng mga tawo. Sa matuod lang ginahambay ko sa indo, nabaton na ninda ang inda premyo.
Pero kung nagabulig kamo, ayaw nindo pagpasayura aber sa indo pinakamalapit nga amigo,
para sikreto ang indo pagbulig. Kag ang indo Amay nga nakakakit sa indo ginahuman hay imaw ang magapremyo sa indo.
Kung magpangamuy kamo, ayaw nindo pagpatuyari ang ginahuman ng mga hipokrito. Gusto ninda magpangamuy nga nagatindog sa mga sinagoga kag sa mga kanto ng karsada para ipakit sa mga tawo nga sinda hay diosnanon. Sa matuod lang ginahambay ko sa indo, nabaton na ninda ang inda premyo.
Pero kung magpangamuy kamo, magsuyod kamo sa kwarto kag sarhan ang pwertahan. Didto kamo magpangamuy sa indo Amay ning sikreto. Kag ang indo Amay nga nakakit ng indo ginahuman imaw ang magapremyo sa indo.
Kung magpangamuy kamo, ayaw kamo maggamit ning kadam-dam nga hambay nga way ning puyos. Imaw in ang ginahuman ng mga tawo nga way nakakakilaya sa Dios. Kay ang kagasi ninda ginapamatian sinda ng Dios kung mahab ang inda mga pangamuy.
Ayaw kamo magpatuyad sa inda ginahuman. Kay sayod na ng indo Amay ang indo mga kahinangyanon bago pa kamo magpangay.
Ngan tiyad ini kung magpangamuy kamo
Amay namon nga yar sa langit,
kabay pa nga tahuron ang imo balaan nga pangayan.
Kabay pa nga maghar ka sa amon.
Kag kabay nga matuman ang imo kabubut-on diri sa dut pareho ng sa langit.
Taw-i kami ng amon kahinangyanon nga pagkaon sa ini nga adlaw.
Patawara kami sa amon mga sal,
pareho ng pagpatawad namon sa mga nagkasal sa amon.
Kag ayaw kami pagtuguti nga matintar,
kund luwasa kami kay Satanas.
Kay ikaw ang Har, ang makagagahom kag Dios nga ginadayaw ng mga tawo hasta sa way katapusan. Kabay pa.
Kung ginapatawad nindo ang mga nagakasal sa indo, pagapatawaron da kamo ng indo Amay sa langit.
Pero kung way kamo nagapatawad sa iban, ind da patawaron ang indo mga sal ng indo Amay.
Kung magpuasa kamo, ayaw nindo pagpatuyari ang mga hipokrito nga nagapadayaw lang nga malisod ang inda hitsura. Kay ginahungod ninda nga ind sinda mag-ayos para masayuran ng iban nga nagapuasa sinda. Sa matuod lang ginahambay ko sa indo, nabaton na ninda ang inda premyo.
Pero kung magpuasa kamo, magpanglam-os kamo kag mag-ayos,
para way ning may makasayod nga nagapuasa kamo puyra lang ang indo Amay nga ind makit. Kag siya nga nakakakit ng indo mga ginahuman nga sikreto, imaw ang magapremyo sa indo.
Ayaw kamo magtipon ning manggad para sa indo kaugalingon diri sa dut kay siraon ini ng itiit kag tuktuk. O kund man hay sudlon ng mga miyugpangawat ang indo bayay kag kawaton ini.
Kund, magtipon kamo ng indo manggad sa langit, kay didto way ning itiit kag tuktuk nga makasir kag way da ning miyugpangawat nga makasuyod.
Kay kung sa diin ang indo manggad, yadto da ang indo tagipusuon.
Ang mata hay daw iwag nga nagatao ning kahayag sa lawas. Ngan kung mahayag ang indo mata, mahayagan gid ang indo bilog nga lawas.
Pero kung maduyom ang indo mata maduyuman da ang indo bilog nga lawas. Ngan kung ang iwag nga yar sa indo, way na nagatao ning kahayag, magiging kaduyom-duyom gid ang indo kamutangan.
Way ning tawo nga nagaserbisyo sa duha ka amo, kay hangitan niya ang isa kag higugmaon niya ang isa. O kund hay magiging matutom siya sa isa kag baliwayaon niya ang isa. Ind kamo makaserbisyo ning dungan sa Dios kag sa manggad.
Ngan ginahambay ko sa indo, ayaw kamo magkalibog kung pauno kamo mabuh, kung ano ang indo kaunon o inumon kag kung ano ang indo isuksok. Kay ang kabuh hay mas importante kaysa sa pagkaon kag ang lawas kaysa sa mga bar.
Tan-awa nindo ang mga pispis nga nagalupad. Way sinda nagatanom, way nagaani kag way da nagatipon ning pagkaon sa kamalig, pero ginapakaon sinda ng indo Amay sa langit. D ba mas importante pa kamo kaysa sa mga pispis?
Kag sin-o sa indo ang makadugang ning aber isa ka oras lang ng indo kabuh paagi sa pagpangalibog? Way gid!
Kag bas nagapangalibog kamo parti sa indo bar? Tan-awa ang mga buyak kung pauno sinda nagatub sa bukid. Way sinda nagapangabudlay o nagatah.
Pero ginahambay ko sa indo, aber si Haring Solomon nga bantog kag manggaranon hay way nakabar ning mas maayo pa kaysa sa isa sa ini nga mga buyak.
Kung ginabaruan ng Dios ang mga gunahon sa bukid nga buh niyan pero sa masunod nga adlaw hay ginapilak lang sa kalayo, kamo pa ar ind niya pabaruan? Kaisot-isot ang indo pagtuo!
Ngan ayaw kamo magpangalibog kung ano ang indo kaunon kag inumon kag kung ano ang indo isuksok.
Kay imaw ini ang ginapangalibugan ng mga tawo nga way nagakilaya sa Dios. Pero sayod ng indo Amay sa langit nga kahinangyan nindo in tanan nga mga butang.
Ngan unaha nindo ang pagpasakop sa paghahar ng Dios kag tumana ang iya kabubut-on kag itatao gid niya sa indo ang tanan nindo nga mga kahinangyan.
Ngan ayaw kamo magkabayaka parti sa kung ano ang maabot buwas, kay ang buwas may kaugalingon nga kabayak-on. Tam na ang mga kabayak-on nga nagaabot sa kada adlaw.