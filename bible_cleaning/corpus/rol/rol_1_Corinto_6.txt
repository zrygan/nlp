1: Kung ang isa sa indo hay may reklamo kontra sa iya kapareho nga nagatuo, bas way siya nahuhuy kag ginadaya pa niya in sa mga way makakilaya sa Dios para husgahan? Bas way niya in ginadaya sa mga nagatuo nga imaw ang mga balaan nga tawo ng Dios agud husayon ang problema?
2: Way ba kamo makasayod nga sa ulihi nga mga adlaw kita nga mga balaan nga tawo ng Dios imaw ang magahusga sa mga tawo sa kalibutan? Ngan kung kamo ang magahusga sa mga tawo sa kalibutan, bas ind kamo makahusay ng tiyad in kaisot nga butang?
3: Way ba kamo makasayod nga aber ngan ang mga anghel hay aton pagahusgahan? Ind ba nindo kaya nga husayon ang mga butang sa ini nga kalibutan?
4: Ngan kung may mga kaso kamo sa isa kag isa, bas ginadaya pa nindo in sa mga hukom nga way ngan ginakilay-a ng mga nagatuo sa Dios?
5: Dapat mahuy kamo! Ano, way gid ba dir sa indo ning antigo maghusay ng problema sa indo kapareho?
6: Pareho kamo nga nagatuo, pero kamo da mismo ang nagainakusahan kag didto pa mismo sa atubangan ng mga way nagatuo.
7: Sa indo pag-inakusahan sa korte, kamo mismo ang perdi. Mas maayo pa nga pabay-an na lang nindo ang nagahuman ning malain kag nagapangday sa indo.
8: Pero ang indo ginahuman, kamo mismo ang nagapangday kag nagahuman ning malain aber pa sa indo mga kauturan sa Ginoo.
910: Way ba kamo makasayod nga ang mga tawo nga nagahuman malain hay ind makapanubl ng gingharian ng Dios? Ngan ayaw nindo pagdayaa ang indo kaugalingon! Kay ind makapanubl ng gingharian ng Dios ang mga nagahuman ning imoral, ang mga nagasamba sa mga dios-diosan, ang mga nagapanginbabayi o mga nagapanginlyaki, ang mga lyaki nga nagabaligy ng inda lawas para sa iban nga lyaki, ang mga lyaki nga nagaasawa sa pareho ninda nga lyaki, ang mga miyugpangawat, ang mga hakog, ang mga nagabinayong, ang mga nagahambay malain kontra sa mga tawo kag ang mga tulisan.
11: Ang iban sa indo hay tiyad ini dati. Pero nalimpyo na kamo sa indo mga sal, ginglain na kamo ng Dios nga maging iya kag gingkabig na kamo nga matarong tungod sa pangayan ni Ginoong Hesu-Kristo kag tungod sa Espiritu ng aton Dios.
12: May magahambay, Puydi ako maghuman aber ano. Pero ang ginahambay ko, bukon tanan nga mga butang hay mapuslan nindo. Ngan bisan ginatugot sa akon ang maghuman aber ano, ind ako magpaulipon sa aber ano nga mga butang.
13: May magahambay da, Ang pagkaon hay ginghuman para sa tiyan kag ang tiyan hay ginghuman para sa pagkaon. Matuod in, ugaling magaabot ang adlaw nga ang tiyan kag ang pagkaon hay pagasiraon ng Dios. Pero bukon matuod nga ginghuman ang lawas ng tawo para maghuman ning imoral, kund ginghuman ini para magserbisyo sa Ginoo kag ang Ginoo imaw ang nagadipara sa lawas.
14: Kag sa ulihi, ining aton lawas hay banhawon ng Dios paagi sa iya gahom, pareho ng ginghuman niya sa aton Ginoo.
15: Way ba kamo makasayod nga ang aton lawas hay parte ng lawas ni Kristo? Puydi ba nga ang parte ng lawas ni Kristo hay gamiton ta para maging kaparte sa babayi nga nagabaligy ng iya lawas? Ind gid puydi!
16: Way ba kamo makasayod nga kung ang lyaki nagaiba sa tiyad in nga babayi, sinda nga duha hay maging isa na ka lawas? Kay ginahambay ng Kasulatan parti sa mag-asawa, Sinda nga duha hay maging isa.
17: Pero ang nagpakig-isa sa Ginoo hay isa na sinda sa espiritu.
18: Ngan likawi gid nindo ang pagpakig-relasyon ning imoral! Ang iban nga mga sal nga ginahuman ng tawo hay ind makaapikto sa lawas ning grabi, pero ang tawo nga nagahuman ning imoral hay nagapakasal kontra sa iya kaugalingon nga lawas.
19: Way ba kamo makasayod nga ang indo lawas hay templo ng Espiritu Santo nga gingtao ng Dios kag siya hay nagaistar sa indo? Ngan inang indo lawas hay bukon indo kund sa Dios.
20: Kay gingbakay na kamo sa dak gid nga kantidad, ngan gamita nindo ang indo lawas para madayaw ang Dios.