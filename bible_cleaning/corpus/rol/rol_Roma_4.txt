1: Bilang ihimplo kung pauno ginakabig nga matarong ng Dios ang tawo, ano ang amon mahahambay parti kay Abraham nga amon kalulo-lulohan nga mga Judio?
2: Kung gingkabig siya nga matarong ng Dios tungod sa iya maayo nga mga hinimuan, may maipapahambog siya. Pero ang matuod, way siya may maipahambog sa Dios.
3: Nasayuran naton ini kay ginahambay ng Kasulatan,
: Nagtuo si Abraham sa Dios kag tungod diri gingkabig siya nga matarong ng Dios.
4: Ang tawo nga nagatrabaho hay ginasuhuyan. Ang suhoy hay ind makabig nga regalo kay iya ini gingpangabudlayan.
5: Pero ang tawo hay ginakabig nga matarong ng Dios, bukon paagi sa iya maayo nga mga ginghuman, kund paagi sa iya pagtuo sa Dios nga nagapatawad sa makasasal.
6: Imaw da ini ang gusto hambayon ni David nang naghambay siya nga gingpakamaayo ang tawo nga gingkabig nga matarong ng Dios bukon paagi sa iya maayo nga mga hinimuan.
7: Naghambay siya,
: Bulahan ang mga tawo nga ang inda mga pagsuway hay gingpatawad,
: kag ang inda mga sal hay ginglimot na ng Dios.
8: Bulahan ang tawo nga ang iya sal hay way na ginadumduma ng Ginoo.
9: Ining ginghambay ni David hay bukon lang para sa mga Judio, kund para da sa mga bukon Judio. Ang ginahambay namon hay pareho ng ginahambay ng Kasulatan,
: Nagtuo si Abraham sa Dios kag tungod sa iya pagtuo,
: gingkabig siya nga matarong ng Dios.
10: Kasan-o ba ini natab? Pagkatapos siya mapaltak o bago siya mapaltak? Gingkabig na siya nga matarong bago siya mapaltak.
11: Gingpaltak siya nang ulihi bilang tand nga gingkabig na siya nga matarong ng Dios tungod sa iya pagtuo nang way pa siya mapaltak. Imaw in nga si Abraham hay gingkabig nga tatay ng tanan nga way napaltak pero nagatuo sa Dios. Kag tungod sa inda pagtuo, gingkabig sinda nga matarong ng Dios.
12: Si Abraham hay tatay da ng mga pinaltak, bukon lang tungod sa inda pagiging paltak, kund tungod nagatuo sinda pareho sa pagtuo ng amon tatay nga si Abraham nang way pa siya mapaltak.
13: Nang una, nagpangak ang Dios kay Abraham kag sa iya mga inapo nga ang kalibutan hay maging inda. Gingpangak ini bukon tungod sa pagtuman ni Abraham sa Kasuguan, kund gingkabig siya nga matarong paagi sa iya pagtuo.
14: Kung ang mga nasakop sa Kasuguan imaw lang ang makabaton ng gingpangak ng Dios, way puyos ang aton pagtuo sa Dios kag gingbaliway na ang pangak ng Dios.
15: Ang Kasuguan imaw ang kabangdanan kung bas may parusa nga halin sa Dios. Kay kung way ang kasuguan, way da ning pagsuway.
16: Ngan ang pangak ng Dios hay paagi lang sa pagtuo, agud ini hay maitao ng Dios nga way bayad kag maging pamatuod nga ini hay mababaton ng tanan nga inapo ni Abraham, bukon lang sa mga Judio nga sakop sa Kasuguan, kund sa mga bukon Judio nga nagatuo da pareho kay Abraham. Kay si Abraham imaw ang tatay ng tanan nga nagatuo, Judio man o bukon.
17: Ginahambay ng Kasulatan,
: Ginghuman ko ikaw nga tatay ng madam nga nasyon.
: Ini nga pangak hay sigurado gid kay ang Dios ang naghuman ini. Kag ang Dios nga gingtuuhan ni Abraham imaw da ang Dios nga nagatao kabuh sa mga patay kag nagatuga ng mga butang nga way pa.
18: Aber way na gid paglaom nga makaung, nagtuo gihapon si Abraham nga siya hay maging tatay ng madam nga nasyon. Ngan sa iya pagtuo, natuman ang pangak ng Dios. Sun gid sa ginghambay ng Dios sa iya,
: Magiging pareho kadam sa mga bituon ang imo mga inapo.
19: Nang nagpangak ang Dios kay Abraham, mga 100 na ka tuig ang iya edad. Sayod niya nga maguyang na siya kag imposible na nga makaung pa. Sayod da niya nga ang iya asawa hay ind na makaung kay baog si Sara. Pero way nagpangluya ang iya pagtuo sa Dios.
20: Way gid siya nagduha-duha sa pangak ng Dios, kund nagtuo siya. Ngan gingpakusog siya ng Dios tungod sa iya pagtuo. Kag gingdayaw niya ang Dios
21: kay nagsalig gid siya nga tumanon ng Dios ang iya gingpangak.
22: Ngan tungod sa iya pagtuo, gingkabig siya nga matarong ng Dios.
23: Pero ang ginahambay ng Kasulatan nga, gingkabig siya nga matarong hay gingsulat bukon lang para kay Abraham,
24: kund para da sa aton. Kabigon da kita nga matarong kung nagatuo kita sa Dios nga nagbanhaw kay Hesus nga aton Ginoo.
25: Gingpatay si Hesus tungod sa aton mga sal kag gingbanhaw siya agud kabigon kita nga matarong.