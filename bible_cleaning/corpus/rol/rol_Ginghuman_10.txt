1: Didto sa Cesarea, igwa ning isa ka tawo nga ang pangayan hay Cornelius. Siya hay kapitan ng mga sundalo ng Romano nga ginatawag, Batalyon ng mga taga-Italia.
2: Diosnanon siya kag ang bilog niya nga panimayay kag sinda hay permi nagasamba. Maatag siya sa mga pobre nga Judio kag permi gid siya nagapangamuy sa Dios.
3: Isa ka adlaw nang mga alas tres ng hapon, klaro gid ang iya panan-awon nga isa ka anghel ng Dios ang nagsuyod sa iya bayay kag gingtawag siya, Cornelius.
4: Pagkakit niya sa anghel hinadlukan siya kag naghambay, Ano ang imo kahinangyan, Ginoo? Nagsabat ang anghel, Gingpamatian ng Dios ang imo pangamuy kag nalipay gid siya sa imo pagbulig sa mga pobre. Ngan way ka gid gingkalimuti ng Dios.
5: Kag arinyan pakadtua ang pila ka tawo sa Jopa kag ipasugat mo si Simon nga ginatawag nga Pedro.
6: Didto siya nagadayon kay Simon nga miyugbuyad ning panit ng hayop. Ang iya bayay yadto sa alihid ng dagat.
7: Nang makahalin na ang anghel nga iya kaistorya, gingtawag niya ang duha sa iya mga kabulig kag ang diosnanon nga sundalo nga nagaserbisyo sa iya.
8: Ging-istorya niya ang natab kag gingpakadto sinda sa Jopa.
9: Nang masunod nga adlaw mga alas dose ng hapon, mintras malapit na sinda sa Jopa, nagsak si Pedro sa pantay nga bubong ng bayay nga iya ginadayunan para magpangamuy.
10: Ginagutom na siya kag gusto niya magkaon. Kag mintras ginapreparar ang pagkaon, may gingpakit sa iya ang Dios.
11: Nakit niya nga nagbukas ang langit kag may ginatunton nga daw haboy nga malapad kag may higot sa upat nga kanto.
12: Kag sa ini nga haboy nakit niya ang tanan nga klasi ng mga hayop. May mga nagapanaw, nagakamang kag nagalupad.
13: Tapos may nabatian siya nga boses nga naghambay, Pedro, tindog! Mag-ihaw ka kag kumaon!
14: Pero nagsabat si Pedro, Ginoo, ind puydi kay way gid ako nagakaon ning mga hayop nga tiyad in nga mahigk kag ginabawal nga kaunon.
15: Nabatian niya liwat ang boses nga nagahambay, Ayaw pagtawaga nga mahigk ang aber ano nga butang nga ginglimpyo na ng Dios.
16: Tuyo ka beses ini natab kag pagkatapos gulpi ini nga nabatak palangit.
17: Mintras ginainisip pa ni Pedro kung ano ang gusto hambayon ng iya panan-awon, nag-abot ang tuyo ka tawo nga gingsug ni Cornelius. Kay natundugan na ninda ang bayay ni Simon ngan nagderitso sinda sa pwertahan
18: kag nagpanawag. Nagpangutana sinda kung didto nagadayon si Simon nga ginatawag nga Pedro.
19: Mintras ginahunahun pa ni Pedro kung ano ang gusto hambayon ng iya panan-awon, naghambay ang Espiritu Santo sa iya, Pamat! May tuyo ka tawo nga nagapangit sa imo.
20: Panaog kag magnunot ka sa inda nga way ning pangduha-duha, kay ako ang nagsug sa inda.
21: Ngan nagpanaog si Pedro kag naghambay sa mga tawo, Ako ang indo ginapangit. Bas kamo nagkari?
22: Nagsabat sinda, Gingpakari kami diri ni Cornelius nga kapitan ng mga sundalo. Maayo siya nga tawo kag diosnanon. Ginatahod siya ng tanan nga Judio. Naghambay sa iya ang anghel ng Dios nga sugaton ka kag day-on sa iya bayay para mabatian kung ano ang imo ihambay.
23: Ngan gingpadayon sinda ni Pedro kag didto sinda gingpatuyog.
: Nang masunod nga adlaw, pagkabat ni Pedro, nagnunot siya sa inda. May pila da nga mga nagatuo sa Jopa ang nagnunot sa iya.
24: Nang masunod nga adlaw, nag-abot sinda sa Cesarea. Nagahuyat sa inda si Cornelius kag ang iya mga kahalihan kag ang iya mga malapit nga amigo nga iya gingpang-agda.
25: Nang pasuyuron si Pedro sa bayay, gingsugat siya ni Cornelius kag naghap para sambahon.
26: Pero gingpatindog siya ni Pedro kag ginghambayan, Pagtindog, kay tawo lang da ako.
27: Mintras nagairgo sinda pasuyod sa bayay, nakit ni Pedro nga kadam na ang tawo nga nagakatipon didto.
28: Naghambay si Pedro sa inda, Sayod na nindo nga bawal gid sa amon nga mga Judio ang magbisita o magkaibahan sa mga bukon Judio. Pero gingpakit na sa akon ng Dios nga ind ko dapat pagkabigon nga mahigk ang aber sin-o nga tawo kag ind pagbawalan ang pagkaibahan sa inda.
29: Ngan nang gingpasugat nindo ako nga magkari diri, way ako nagpaind. Pangutan-on ko na lang kamo kung bas gingpakari nindo ako diri?
30: Nagsabat si Cornelius, Tuyo na ka adlaw ang nagligad mintras nagapangamuy ako sa bayay ng mga tiyad ini nga oras, alas tres ng hapon. Gulpi nga nagpakit sa akon ang isa ka lyaki nga nakabar ning masilaw kag nagtindog sa akon atubangan.
31: Hambay niya, Cornelius! Gingpamatian ng Dios ang imo pangamuy kag ginadumdom niya ang imo pagbulig sa mga pobre.
32: Ngan niyan, magsug ka ning tawo pakadto sa Jopa kag ipasugat si Simon nga ginatawag, Pedro. Didto siya nagadayon sa bayay ni Simon nga miyugbuyad ning panit ng hayop. Nagaistar siya sa alihid ng dagat.
33: Ngan gingpasugat ko ikaw nga daan. Salamat gid kay nagkari ka. Niyan, yari na kami tanan sa presensya ng Dios para magpamat kung ano ang gingsug ng Ginoo nga ihambay mo sa amon.
34: Ngan naghambay si Pedro, Niyan, sayod ko nga matuod gid nga way ning may ginapalabi ang Dios.
35: Kung ang tawo hay may kahadlok sa Dios kag tam ang ginahuman, ginabaton niya aber ano ang iya lah.
36: Sayod nindo ang Maayong Balit nga gingpaabot niya sa amon nga mga Israelita hay imaw ini: ang mga tawo hay magkaigwa ning tam nga relasyon sa Dios paagi sa pagtuo kay Hesu-Kristo. Siya ang Ginoo ng tanan.
37: Sayod da nindo ang natab sa bilog nga Judea parti kay Hesus, magtun sa Galilea pagkatapos ng pagwali ni Juan parti sa pagbawtismo.
38: Gingtaw-an ng Dios si Hesus nga taga-Nazaret ng Espiritu Santo kag gahom. Pagkatapos nagkadto siya sa iba-iba nga lugar kag tungod kaibahan niya ang Dios nakahuman siya ning kaayuhan kag nagpaayo ng tanan nga gingpahugaan ng diyablo.
39: Kami gid ang makakapamatuod sa tanan nga iya ginghuman kay nakit namon ini sa Jerusalem kag sa iban nga mga banwa ng Judio. Pagkatapos gingpapatay siya ng mga miyugdumaya ng Judio sa Jerusalem paagi sa paglangsang sa krus.
40: Pero gingbanhaw siya ng Dios sa ikatuyo ka adlaw kag gingtugutan siya nga magpakit sa amon.
41: Way siya nagpakit sa tanan kund sa amon lang nga mga gingpil ng Dios nga mga saksi para ibalit sa iban ang parti sa iya. Nagkaon kag nag-inom kami kaibahan niya pagkatapos nga siya hay nabanhaw.
42: Gingsug niya kami para magwali sa mga tawo kag para pamatuuran nga siya ang gingpil ng Dios nga maging hukom sa mga buh kag sa mga patay.
43: Si Hesu-Kristo imaw ang ginghambay ng tanan nga mga propeta nga ang tanan nga nagatuo sa iya hay patawaron sa inda mga kasal-anan paagi sa iya pangayan.
44: Mintras nagawali pa si Pedro, nag-abot ang Espiritu Santo sa tanan nga nagapamat ng iya mensahe.
45: Ang mga nagatuo nga Judio nga nagnunot kay Pedro halin sa Jopa hay natingaya kay gingtao ng Dios ang iya regalo nga Espiritu Santo aber sa mga bukon Judio.
46: Kay inda nabatian nga sinda hay nagahambay sa iba-iba nga linggwahe nga way ninda nasayuri kag nagadayaw sa Dios. Tapos naghambay si Pedro,
47: Nakabaton na ini nga mga tawo ning Espiritu Santo pareho naton aber bukon sinda Judio. Ngan way na may makakapugong sa inda para sinda hay bawtismuhan sa tub.
48: Kag nagsug siya sa inda nga magpabawtismo sa pangayan ni Hesu-Kristo. Pagkatapos adto, gingpangabay ninda si Pedro nga magtinir anay sa inda ning pila ka adlaw.