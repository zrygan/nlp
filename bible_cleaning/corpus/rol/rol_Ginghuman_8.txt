1: Kag nagsugot si Saulo sa inda pagpatay kay Esteban.
: Tun adto nga adlaw sobra gid ang paghingabot sa mga nagatuo kay Kristo sa Jerusalem kag sinda tanan hay nagkabuyag-buyag sa bilog nga probinsya ng Judea kag Samaria. Ang mga apostoles lang ang way naghalin sa Jerusalem.
2: Ginglubong si Esteban ng mga diosnanon nga mga lyaki kag nagtangis gid sinda sa kalisod.
3: Pero nagtinguh gid si Saulo nga maway na ang mga nagatuo. Ngan nagpangbayay-bayay siya kag gingyudyod paluwas ang mga nagatuo mapalyaki man o mapababayi kag gingpapriso.
4: Nagkabuyag-buyag ang mga nagatuo kag nagwali sinda ng Maayong Balit aber diin sinda magkadto.
5: Isa sa mga nagatuo hay si Felipe. Nagkadto siya sa isa ka syudad ng Samaria kag didto nagwali sa mga tawo parti kay Kristo.
6: Pagkabat ng mga tawo sa mga ginghambay ni Felipe kag nang makit ninda ang mga milagro nga iya ginghuman, nagpamat gid sinda ning maayo.
7: Kadam ang tawo nga may malain nga mga espiritu ang ging-ayo niya. Nagsininggit ang mga espiritu mintras nagaluwas sa mga tawo. Kadam da nga mga paralisado kag mga lupog ang iya ging-ayo.
8: Ngan tudo gid ang kalipay ng mga tawo sa adto nga syudad.
9: May isa ka tawo nga nagaistar didto nga ang pangayan hay Simon. Kadugay na nga natitingaya gid ang mga taga-Samaria sa iya abilidad sa madyik. Ginapakadak niya permi ang iya kaugalingon nga siya kuno hay importante gid nga tawo.
10: Ang tanan nga tawo sa syudad tun sa pinakamabab hasta sa pinakamataas hay nagapamat gid ning maayo sa iya. Naghambay sinda, Ini nga tawo hay may gahom ng Dios nga ginatawag, Dak nga Gahom.
11: Nagpamat gid sinda ning maayo sa iya kay kadugay na nga napahang niya ang mga tawo sa iya madyik.
12: Pero nang magwali si Felipe ng Maayong Balit parti sa gingharian ng Dios kag sa pangayan ni Hesu-Kristo, nagtuo sinda kag nagpabawtismo mapalyaki man o mapababayi.
13: Aber si Simon hay nagtuo da. Pagkabawtismo sa iya, permi na siya naganunot kay Felipe. Kag natingaya gid siya sa mga milagro kag makakatingaya nga butang nga ginghuman ni Felipe.
14: Nang mabatian ng mga apostoles sa Jerusalem nga ang mga taga-Samaria hay nagbaton na sa hambay ng Dios, gingsug ninda didto sina Pedro kag Juan.
15: Pag-abot ninda didto, nagpangamuy sinda para sa mga nagatuo nga mabaton ninda ang Espiritu Santo.
16: Kay way pa sinda makabaton ng Espiritu Santo. Gingbawtismuhan pa lang sinda sa pangayan ni Ginoong Hesus.
17: Ngan gingtungtong sa inda ni Pedro kag ni Juan ang inda mga kamot kag nabaton ninda ang Espiritu Santo.
18: Nakit ni Simon nga pagtungtong ng mga apostoles ng inda mga kamot sa mga nagatuo hay nabaton ninda ang Espiritu Santo. Ngan gingday-an niya si Pedro kag si Juan ning kwarta
19: kag naghambay siya, Taw-i da ako ning gahom nga tiyad in para ang aber sin-o nga tungtungan ko ng akon kamot hay makabaton ng Espiritu Santo.
20: Pero nagsabat si Pedro sa iya, Kabay pa nga makadto ka sa impyerno kaibahan ang imo kwarta! Kay ang kalaom mo puydi mabakay ang regalo ng Dios!
21: Way ka ning parte diri sa ministeryo kay ang imo tagipusuon hay bukon tam sa panir ng Dios.
22: Ngan hinuysuyi ini nga kalainan mo kag magpangamuy ka sa Ginoo nga patawaron ang imo isip nga malain.
23: Kay nakit ko nga sobra gid ang imo kaili kag nakagapos ka gid sa kasal-anan.
24: Nagsabat si Simon, Pangamuyui abi nindo ako sa Ginoo para ind gid matab sa akon ang indo ginahambay.
25: Pagkatapos magpamatuod nina Pedro kag Juan parti kay Hesu-Kristo kag magwali ng mensahe ng Ginoo, nagbalik sinda sa Jerusalem nga nagawali ng Maayong Balit sa madam nga baryo nga inda naagihan sa Samaria.
26: Niyan, may anghel ng Ginoo nga naghambay kay Felipe, Kadto nga daan sa sur kag mag-agi sa karsada halin sa Jerusalem pakadto sa Gaza. Ini nga karsada hay way na masyado ginaagihi.
27: Ngan nagpanaw si Felipe kag didto nakit niya ang isa ka tawo nga taga-Etiopia. Pabalik na siya halin sa Jerusalem kung sa diin nagsamba siya sa Dios. Importante siya nga opisyal sa palasyo ni Candace nga Rayna ng Etiopia kag miyugpamahay ng tanan niya nga manggad.
28: Nang pabalik na siya nga nagasakay sa karwahe, nagabasa siya ng libro ni Propeta Isaias.
29: Pagkatapos naghambay ang Espiritu Santo kay Felipe, Kadto didto kag magdungan sa iya karwahe.
30: Ngan nagdyagan si Felipe palapit sa karwahe. Nang naabutan niya, nabatian niya nga ginabasa ng opisyal ang libro ni Propeta Isaias. Gingpangutana siya ni Felipe, Naintindihan mo ba ang imo ginabasa?
31: Nagsabat ang opisyal, Pauno ko ini maintindihan kung way may mag-isplikar sa akon? Kag ging-agda niya si Felipe sa karwahe nga magpungk sa alihid niya.
32: Imaw ini ang parte ng Kasulatan nga iya ginabasa
: Pareho siya ng karnero nga ginadaya sa ihawan,
: kag pareho sa kordero nga way gid nagalingaw mintras ginatupihan.
: Way gid siya ning reklamo.
33: Gingpakahuy-an siya kag way gingtaw-i ning hustisya.
: Sin-o ang makakahambay parti sa iya kaapo-apuhan? Way!
: Kay ang iya kabuh diri sa dut hay katag-od lang.
34: Nagpangutana ang opisyal kay Felipe, Iisplikar mo abi sa akon kung sin-o ini nga ginatukoy ng propeta, ang iya kaugalingon o ang iban nga tawo?
35: Ngan, tun sa adto nga parte ng Kasulatan nga gingsulat ni Isaias, ging-isplikar ni Felipe ang Maayong Balit parti kay Hesus.
36: Mintras nagabyahe sinda, nakaagi sinda sa lugar nga may tub. Naghambay ang opisyal, May tub diri! Ano pa ang makakapugong sa akon para magpabawtismo?
37: Kag nagsabat si Felipe, Puydi ka na magpabawtismo kung nagatuo ka gid ning hugot sa imo tagipusuon. Kag nagsabat siya, Huo, nagatuo ako nga si Hesu-Kristo ang Ung ng Dios.
38: Ngan gingpaduyog ng opisyal ang karwahe. Naglusong si Felipe kag ang opisyal sa sap kag gingbawtismuhan siya.
39: Paghaw-as ninda sa tub, gingbuoy si Felipe ng Espiritu ng Ginoo. Ang opisyal naman hay nalipay gid nga nagpadayon sa iya byahe, aber way na niya makit si Felipe.
40: Pero namangnuhan na lang ni Felipe nga yadto na siya sa Azotus. Nagwali siya ng Maayong Balit sa mga banwa nga iya ginaagihan hasta nakaabot siya sa Cesarea.