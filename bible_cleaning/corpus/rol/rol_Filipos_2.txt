1: Sayod nindo nga napapakusog ang indo tagipusuon tungod sa pagpakig-isa nindo kay Kristo kag napapalipay da kamo tungod sa iya paghigugm para sa indo. May maayo da kamo nga relasyon sa Espiritu Santo kag naluluoy kamo nga magbulig sa isa kag isa.
2: Tungod diri, magkaisa kamo sa hunahun, magkaisa kamo sa paghigugm, magkaisa kamo sa indo mga handom kag mga plano, para makumplito gid ang akon kalipay.
3: Ind kamo maghandom para lang sa indo kaugalingon, o maghinambog, kund magpakabab kamo kag kabigon nindo nga mas maayo ang iban kaysa sa indo.
4: Bukon lang ang indo kaugalingon nga kaayuhan ang indo isipon, kund ang kaayuhan da ng iban.
5: Ang ugal nga dapat igwa kamo hay pareho ng kay Kristo Hesus
6: Aber ang kinaugal niya hay Dios,
: way niya gingpilit nga maging kapantay gihapon ang iya kaugalingon bilang Dios.
7: Kund gingbaliway niya ini nga kinaugal,
: nang siya hay naging tawo, nagkabuh siya bilang ulipon.
8: Gingpakabab niya ang iya kaugalingon kag naging masinundanon hasta sa kamatayon,
: aber pa kamatayon sa krus.
9: Ngan paagi diri, gingpadunggan siya ng Dios kag gingtaw-an ning pangayan nga labaw sa tanan nga pangayan,
10: agud sa pangayan ni Hesus, magaluhod kag magasamba sa iya ang tanan nga gingtuga ng Dios nga may kabuh sa langit kag sa dut, pat sa idayom ng dut.
11: Kag ang tanan magahambay nga si Hesu-Kristo ang Ginoo sa kadayawan ng Dios nga Amay.
12: Ngan, mga pinalangg ko, kumpara ng indo pagsunod nang kaibahan pa nindo ako nang una, mas kahinangyan nga maging masinundanon kamo niyan nga way na ako dir. Tinguhaa gid nindo nga magkabuh ning maayo, nga may pagtahod kag pagsunod sa Dios nga hugot sa tagipusuon, para maipakit nga kamo hay nakabaton na ning kaluwasan.
13: Kay ang Dios imaw ang nagahuman ning paagi sa indo. Ginataw-an niya kamo ning kagustuhan kag abilidad nga humanon kung ano ang makakapalipay sa iya.
14: Himua ang tanan nga butang nga way ning reklamo kag diskusyon,
15: agud way ning malain nga maihambay laban sa indo, kag maging malimpyo kamo kag way ning kapintasan nga mga ung ng Dios sa tung ng mga tawo nga malain kag makasasal. Dapat ang indo maayo nga pagkabuh hay daw pareho ng mga bituon sa langit nga nagahayag sa kalibutan,
16: mintras nagapadayon kamo sa pagpati sa hambay ng Dios nga nagatao ning kabuh nga way katapusan. Agud maipakadak ko gid kamo sa adlaw nga magbalik si Kristo, kay imaw ini ang pamatuod nga napuslan gid ang akon pagpangabudlay sa indo.
17: Pero aber mamatay pa ako sa pagserbisyo para sa indo pagtuo, nga ang akon kabuh pareho sa ilimnon nga ginabub sa pagsakripisyo, ako hay nalilipay kag padayon nga nalilipay kaibahan nindo.
18: Kag imaw da kamo, dapat kamo magkalipay kaibahan ko nga nalilipay.
19: Kung gusto ni Ginoong Hesus, nagalaom ako nga mapakar ko nga daan si Timoteo dir sa indo, agud ako da hay malipay pag masayuran ko ang indo maayo nga kamutangan dir.
20: Kay way ning kapareho ko nga nagakabayaka ning matuod para sa indo kaayuhan, puyra lang sa iya.
21: Tungod ang ginatinguh ng kadamuan hay para lang sa inda kaugalingon nga kaayuhan, bukon ang kabubut-on ni Hesu-Kristo.
22: Pero sayod nindo kung pauno ni Timoteo gingpakit nga siya hay masaligan. Kay pareho sa relasyon ng ung sa iya tatay, nagserbisyo siya kaibahan ko para magwali ng Maayong Balit.
23: Ngan ako hay nagaplano nga pakaraon siya nga daan dir, pag masayuran ko ang akon magiging kamutangan diri.
24: Pero nagasalig ako sa Ginoo nga ako mismo hay makakar gid nga daan dir sa indo.
25: Naiisip ko nga kahinangyan nga papaulion dir sa indo si Epafroditus, ang aton utod sa pagtuo. Siya hay kaibahan ko nga miyugserbisyo kag kapareho ko nga sundalo ng Dios. Siya ang indo gingsug agud magdaya ng akon kahinangyan kag agud makabulig ko da diri.
26: Ginalangkag na gid siya sa indo kag gusto na gid niya kamo makit kay nabatian kuno nindo ang iya pagkasakit.
27: Matuod gida nga siya hay nagkasakit kag isutan lang mamatay. Pero gingkaluy-an siya ng Dios kag bukon lang siya kund pat ako, kay kung way siya nag-ayo, magadugang pa gid ang akon kalisod.
28: Ngan gusto ko gid nga makabalik na siya dir, agud malipay kamo nga makit siya liwat kag para maduy ang akon kabayaka.
29: Ngan batuna nindo siya nga may kalipay bilang utod sa Ginoo. Ang tawo nga pareho sa iya hay angay gid nga tahuron.
30: Kay isutan lang siya mamatay tungod sa pagserbisyo kay Kristo, gingtay niya ang iya kabuh, agud mabuligan niya ako sa pagserbisyo nga ind nindo maitao sa akon.