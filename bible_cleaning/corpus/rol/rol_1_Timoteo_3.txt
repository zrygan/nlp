1: Matuod ini nga hambayanon: Kung may gusto nga maging miyugdumaya ng mga nagatuo, nagahandom siya ng halangdon nga trabaho.
2: Ngan ang miyugdumaya hay kahinangyan way ning kapintasan; isa lang ang iya asawa, antigo magpugong ng iya kaugalingon, nagakabuh ning tam, ginatahod, madiparahon sa mga bisita kag maayo magtudl.
3: Dapat bukon siya manginginom kag bukon mapintas, kund mabuot kag bukon palaaway. Kahinangyan bukon da siya hakog sa kwarta.
4: Kung parti naman sa iya panimayay, dapat maayo siya magdumaya, ginatahod kag ginatuman ng iya mga ung.
5: Kay pauno ang iya pagdumaya sa mga nagatuo sa Dios kung ind niya maasikaso ang iya kaugalingon nga panimayay?
6: Kahinangyan da nga bukon siya bag-o nga nagatuo, kay bas kung magpahambog siya kag maparusahan pareho ng natab sa diyablo.
7: Kag kahinangyan da may maayo nga ginahambay parti sa iya ang mga tawo nga way nagatuo sa Dios, agud ind siya mahambayan ning malain o ind mahuyog sa siod ng diyablo.
8: Kung parti naman sa mga miyugserbisyo nga nagabulig sa mga nagatuo, dapat ginatahod sinda, masaligan sa inda ginahambay, bukon manginginom kag bukon hakog sa kwarta.
9: Kag dapat permi sinda matutom sa kamatuuran nga may malimpyo nga konsensya parti sa pagtuo kay Kristo nga gingpasayod na niyan.
10: Kag dapat usisaon anay sinda kag kung way ning kapintasan nga makit sa inda, puydi na sinda makaserbisyo.
11: Ang inda asawa hay dapat ginatahod da, way nagapinanglibak, antigo magpugong ng inda kaugalingon kag masasaligan sa tanan nga butang.
12: Parti naman sa mga miyugserbisyo nga nagabulig sa mga nagatuo, dapat isa lang ang asawa kag maayo sinda magdumaya sa inda mga ung kag sa inda bilog nga panimayay.
13: Ang mga miyugserbisyo nga nagabulig sa mga nagatuo nga maayo ang inda pagserbisyo hay ginatahod ng mga tawo kag way sinda mahadlok maghambay parti sa inda pagtuo kay Kristo Hesus.
14: Nagalaom ako nga makakar dir nga daan agud magpakigkit sa imo. Pero ginasulat ko pa gid ini nga mga butang,
15: para kung maatraso ako, masayuran mo kung pauno magkabuh ang mga nagatuo sa Dios bilang iya pamilya. Kita nga mga nagatuo, imaw ang iglesya ng buh nga Dios nga iya gingsaligan nga magtudl ning kamatuuran agud maging matibay ini, pareho sa mga haligi kag pundasyon nga nagasuporta sa bayay.
16: Ang ginapatihan naton nga gingpasayod niyan ng Dios hay makatitingaya gid.
: Siya hay nagpakit bilang tawo,
: gingpamatuuran siya nga matarong ng Espiritu Santo,
: nakit ng mga anghel,
: gingwali siya sa mga nasyon,
: gingtuuhan ng mga tawo sa bilog nga kalibutan,
: kag gingdaya siya palangit
: agud taw-an ning pinakamataas nga pagpadungog.