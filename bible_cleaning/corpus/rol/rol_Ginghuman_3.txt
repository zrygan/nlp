1: Isa ka adlaw nang mga alas tres ng hapon, nagkadto sina Pedro kag Juan sa templo. Oras adto ng pagpangamuy.
2: May lyaki didto nga lupog tun pa nang siya hay natawo. Adlaw-adlaw ginadaya siya ng mga tawo sa pwertahan ng templo nga ginatawag, Maayo nga Pwertahan, para magpalimos sa mga nagasuyod.
3: Nang makit niya sina Pedro kag Juan nga pasuyuron sa templo, nagpangay siya ning limos.
4: Gingtutok siya nina Pedro kag Juan kag naghambay si Pedro sa iya, Tan-aw sa amon.
5: Kag nagsir siya sa inda nga nagapaabot nga taw-an siya ning limos.
6: Pero naghambay si Pedro sa iya, Way ako ning kwarta , pero itao ko sa imo ang igwa ako: sa pangayan ni Hesu-Kristo nga taga-Nazaret, tindog kag magpanaw!
7: Pagkatapos ginghawiran ni Pedro ang iya tuo nga kamot kag gingpatindog siya. Kag adto nga daan nagkusog ang iya siki kag bukong-bukong.
8: Palumpat siya nga nagtindog kag nagtun nga magpanaw-panaw. Pagkatapos nagnunot siya sa inda pasuyod sa templo. Sige ang iya kapapanaw kag kalulumpat mintras nagadayaw sa Dios.
9: Nakit siya ng tanan nga nagapanaw na kag nagadayaw sa Dios.
10: Nasayuran ninda nga siya adto ang permi nagapungk kag nagapalimos sa Maayo nga Pwertahan ng templo. Ngan natingaya gid sinda sa natab sa iya.
11: Mintras nagahawid ang lyaki kana Pedro kag Juan pakadto sa lugar nga ginatawag, Balkon ni Solomon, nagpangdyagan ang tanan nga tawo pakadto sa inda kay tudo gid ang inda katingaya.
12: Nang makit ni Pedro ang mga tawo, naghambay siya, Mga kapareho ko nga Israelita, bas natingaya gid kamo sa natab? Bas nagasinir kamo sa amon nga daw paagi sa amon kaugalingon nga gahom o pagkadiosnanon hay napapanaw namon siya?
13: Ang Dios nina Abraham, Isaac, Jacob kag ng aton mga kalulo-lulohan hay imaw ang nagpakadak sa iya suluguon nga si Hesus. Imaw ini ang Hesus nga indo gingtugyan sa mga otoridad kag indo gingsikway sa atubangan ni Pilato, aber gusto kunt niya nga siya hay buhian.
14: Balaan kag Matarong siya, pero gingsikway nindo kag gingpangay kay Pilato nga buhian ang miyugpatay ning tawo.
15: Gingpapatay nindo ang nagatao ning kabuh, pero gingbanhaw siya ng Dios. Kag kami hay makapamatuod sa iya pagkabanhaw.
16: Paagi sa pangayan ni Hesu-Kristo kag pagtuo sa iya, nagkusog ini nga tawo nga indo nakikit kag nakikilaya. Ang pagtuo kay Hesus hay nagtao sa iya ning maayo nga lawas nga nakikit nindo tanan arinyan.
17: Niyan, mga kapareho ko nga Judio, sayod ko nga kamo kag ang indo mga pinun hay imaw ang naghuman ini kay Hesus kay way kamo nakasayod kung sin-o gid siya.
18: Gingpasayod na ng Dios nang una paagi sa mga propeta nga si Kristo hay kahinangyan gid mag-agi ning kasakit kag sa indo ginghuman sa iya, natuman ang ginghambay ng Dios.
19: Ngan hinuysuyi nindo ang indo sal kag magbalik sa Dios para patawaron niya ang indo mga kasal-anan
20: kag magaabot sa indo ang espirituhanon nga kusog halin sa Ginoo. Pagkatapos ipadaya niya si Kristo nga imaw si Hesus nga gingpil na niya para sa indo.
21: Pero kahinangyan anay siya nga magtinir sa langit hasta mag-abot ang tyempo nga bag-uhon ng Dios ang tanan nga butang nga imaw ang gingpahambay na niya nang una pa paagi sa iya mga propeta.
22: Kay ginghambay ni Moises, Ang Ginoo nga aton Dios hay magatao sa indo ng isa ka propeta pareho sa akon, nga sa indo da magahalin. Tumana gid nindo ang tanan nga ihambay niya sa indo.
23: Ang aber sin-o nga ind magtuman sa ini nga propeta hay parusahan ng Dios.
24: Tiyad da ini ang ginghambay ng tanan nga mga propeta tun kay Samuel. Sinda tanan naghambay parti sa mga butang nga matatab sa ini nga tyempo.
25: Ang mga gingpromisa ng Dios paagi sa mga propeta hay para gid sa aton nga mga Judio kag kaibahan kita sa kasugtanan nga ginghuman ng Dios sa aton kalulo-lulohan. Kay naghambay siya kay Abraham, Pakamaayuhon ko ang tanan nga tawo sa kalibutan paagi sa imo mga inapo.
26: Ngan nang gingsug ng Dios ang iya gingpil nga suluguon sa kalibutan, kita nga mga Judio ang iya una nga gingkadtuan para buligan niya kita nga magtalikod sa aton malain nga ginahuman.