1: Adton mga ha Ginoo masarigon,
: amo an pareho han Bukid Sion,
: diri na gud ini nga pagbabay-ogon, ngan diri gud ini nga pagbabantaron.
2: Sugad nga an Jerusalem ginlibotan,
: hadton mga pungtod, mga kabukiran,
: libot man han Ginoo iya katawhan,
: tikang na gud yana ngan ha kadayonan.
3: Diri pirme maghahadi an yawan-on,
: didto hadton tuna han mga magtadong.
: Kay kon amo ito an pagbubuhaton,
: magbubuhat hin magraot an magtadong.
4: Buhati gad hin mag-upay, O Ginoo ,
: adton mga mag-upay nga mga tawo;
: ngadto hadton masinugtanon ha imo,
: hadton imo ha ira iginsusugo!
5: Kundi kon im' kastigohon an yawan-on,
: angay liwat nimo nga pagkastigohon
: adton binmaya na han im' mga sagdon,
: ma kanan Israel an kamalinawon!