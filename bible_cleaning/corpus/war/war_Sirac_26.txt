1: Palaran an lalake kon bana hiya hin maupay nga asawa; doble an kahilawig han iya kinabuhi tungod ha iya.
2: An buotan nga asawa usa nga kalipay han iya bana ngan malinawon an iya bug-os nga kinabuhi.
3: An maupay nga asawa usa han mga mahal nga kaupayan nga ihinahatag ngadto hadton nahadlok han Ginoo .
4: Magmariko ini nga mga tawo, madiri, malipayon hira ngan mahiyomhiyom.
5: May-ada upat nga butang nga nakakapahadlok ha akon: an maraot nga libak nga ginpapasarang ha bungto, an pagtirok hin mga mag-isog nga mga tawo, an diri matuod nga mga sumbongini hira labi pa hin kamaraot kay han kamatayon.
6: Kundi an babaye nga maabugho tungod hin lain nga babaye nakahatag hin kasakit ha kasingkasing ngan kabidoan; waray tinahod han iya dila.
7: An maraot nga asawa sugad hiya hin yugo nga diri nasukol ha liog. Makuri an pugong ha iya sugad hin nakapot ka hin bungad.
8: Makaoorit pagkit-on an hubog nga babaye. Waray na niya kaawod ngan an iba nakakasala tungod ha iya.
9: Hinsasabotan in babaye nga malingo pinaagi han iya malaw-ay ngan nakakalukmay nga mga paniplat han iya mga mata.
10: Kon karuyag han imo anak nga babaye nga pasagdan la hiya, bantayi hiya hin maupay. Kon diri ka bantayan hin maupay, masingabot hiya kon may-ada higayon nga ihatag ha iya.
11: Kon magparabuot hiya, pag-ikmat ngan ayaw hipausa kon makabido hiya ha imo.
12: Mabirangkat hiya bisan diin para han lalake nga naruruyag ha iya sugad nga an inuuhaw nga magbaraktas mainom hin bisan ano nga tubig nga iya hiagian.
13: An buotan nga asawa amo an kalipay han iya bana; an iya mga binuhatan makakapakusog han iya bana.
14: An babaye nga diri uraura hin kamayakan usa nga upa tikang han Ginoo . Ini nga pakahimo hin pagpugong sadang pagdayawon ngan diri ini matutukib hin mga pulong.
15: An maligdong nga asawa may-ada waray paglubad nga kamatahom; usa ini nga hiyas nga an iya kamahal diri masusukol.
16: An kamaanyag han maupay nga asawa amo an iya mahusay nga pag-ayad han iya panimalay sugad hin naudtohan nga pagsirak han adlaw dida ha panganuron han Ginoo .
17: An iya matahom nga bayhon ug an iya mahusay nga katindog maanyag kaupay sugad han kapawa tikang han mga baraan nga lampara didto ha Templo, ug
18: an iya maupay pagkit-on nga mga bitiis ngan magkusog nga mga tiil sugad hin bulawan nga harigi nga gintindog ha tumbanan nga salapi.
28: May-ada duha nga butang nga nakakabido ha akon ug an ikatulo nakakapasina ha akon: usa nga sundalo nga naghingalooy, mga mag-aram nga tawo nga diri tinatahod ug in usa nga matadong nga tawo nga nagbuhat hin maraot. Pagsisirotan han Ginoo in sugad hini nga mga tawo.
29: An usa nga magtirigayon diri gud makakalikay hin pagbuhat hin maraot; an tagsa nga parabaligya makakasala man ta.