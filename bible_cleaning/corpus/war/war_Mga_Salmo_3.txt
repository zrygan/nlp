1: Damo, O Ginoo , an akon mga kaaway,
: damo gud kaupay an nakontra ha akon!
2: Nagyayakan hira hiunong ha akon
: ngan nasiring, Diri gud hiya bubuligan han Dyos.
3: Kundi ikaw, O Ginoo , an akon panalipod tikang han kataragman;
: tinatagan mo ako hin pagdarag-an
: ngan pinapahiuli mo an akon kusog.
4: Ha Ginoo nagtawag ako hin tambulig,
: ngan iya ako ginbaton tikang han iya baraan nga bukid.
5: Nahigda ako ngan nakaturog,
: ngan ha bug-os nga gab-i pinananalipdan ako han Ginoo .
6: Diri ako nahahadlok han yinukot-yukot nga mga kaaway
: nga nagpapalibot ha akon.
7: Kadi, O Ginoo ! O Dyos ko, talwasa ako!
: Kastigoha an ngatanan ko nga mga kaaway
: ngan ayaw na hira tugoti hin pagdaot ha akon.
8: An katalwason natikang han Ginoo
: pagbendisyonan unta niya an iya katawhan.