1: Palaran an tawo nga diri natuod
: han sagdon han mga magraot,
: nga diri nasunod han susbaranan
: han mga makasasala
: o natampo hadton nagtatamay
: han Dyos.
2: Lugod, ikinalilipay niya an pag-aram han balaod han Ginoo ,
: ngan pamalandong hini ha adlaw ngan ha gab-i.
3: Pareho hiya hin kahoy nga naturok ha ligid hin sapa,
: nga nabunga ha igo nga panahon,
: ngan diri nalalaya an iya mga dahon.
: Nauswag hiya han ngatanan
: nga iya binubuhat.
4: Diri sugad hini adton mga magraot,
: kundi sugad hira hin ohot nga iginpapalid han hangin.
5: Sanglit pagsisirotan han Dyos an mga makasasala
: ngan ibubulag hira tikang han mga magtadong.
6: Kay an Dyos an nagmamangno han iya mga tawo,
: kundi mawawara han kadayonan an mga nagbubuhat hin karat-an.