1: Nagdadayaw ako ha imo, Ginoo ,
: kay imo na man gintalwas ako,
: waray mo itugot mga kaaway nakon,
: nga ira na la ako pagyinubiton.
2: Nagsangpit ako ha imo, akon Ginoo ,
: Pakibulig ngan gintambal mo ako.
3: Ikakadto na ako ha Kahiladman,
: kundi kamatayon ko imo ginpudngan.
4: Pagkanta, pagdayaw kamo han Ginoo ,
: kamo, iya matinumanon nga mga tawo;
: ginbuhat ha imo, ayaw hingalimti,
: ngan hiya, an Baraan, pasalamati.
5: Diri nag-iiha an iya kasina,
: ha kadayonan pagkamaupay niya;
: bisan pa ha gab-i may-ada mga luha,
: kundi kalipay naabot pagkaaga.
6: Waray ko kahadlok ngan natapod ako,
: waray ha akon makakadaog nga tawo.
7: Ginoo nga Dyos maupay ka ha akon,
: daw balwarte ha bukid ako nasalirong;
: kundi ha akon waray ka man pakita,
: sanglit inatpan gud ako hin kakulba.
8: Nagtawag man ako ha imo, Ginoo ,
: nakimalooy han pakibulig nimo;
9: Ano nga maupay an imo aangkonon?
: Ano an kapulsanan nga kakarawaton?
: Kon dad-on ta ikaw han akon kamatayon
: ngan ikadto ta ikaw han akon mga lubong?
: Nakakahimo ba pagdayaw ha imo
: adton mga patay na nga mga tawo?
: Nakakasangyaw ba hira ha imo didto
: han waray kapakyas nga kamaupay mo?
10: Pamatii, Ginoo , ngan kalooyi,
: intawon hi ako, Ginoo , buligi!
11: Imo ginlipay hin sayaw an kabido,
: nalipay ako, nakuha an kasubo.
12: Sanglit diri na gud ako magmimingaw,
: akon kakantahon in mga pagdayaw;
: Ginoo , hi ikaw gud la an Dyos nakon,
: akon ka pasasalamatan hin dayon.