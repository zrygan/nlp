1: Hin kahinigugma ko han imo Templo,
: O Ginoo , Labi Kamakagarahum nimo!
2: Duro na gud an akon pag-ikaradto,
: nahihidlaw ako han mga ruwang mo.
: Mga ruwang hadton Templo han Ginoo
: amo'n ginhihingyap han kinabuhi ko.
: Hin malipayon gud magkakanta ako,
: ngadto hadton Dyos nga buhi hin tutoo!
3: Bisan katamsihan may-ada urokyan,
: mga balinsasayaw nagsasalag man.
: Ha may altar piso nira ginmangnoan,
: Dyos, Hadi, Ginoo Gamhanan han 'tanan.
4: Pagkamalipayon, hin pagkapalaran,
: adto hira nga im' templo an urokyan!
: Dayuday ikaw nira ginkakantahan,
: ha im' nag-aawit mga padayaw man!
5: Hin pagkapalaran, pagkamalipayon
: han may kusog nga tikang ha im' naangkon;
: an may'da kasindak hin paglinakaton,
: ha dalan tikadto ha Bukid Sion!
6: Samtang hira nagdayon ha paglalaktan,
: paglatas hadton patag han kamamad-an;
: nagin dapit adto'n mga katubigan,
: luob hin lanaw han temprano nga uran.
7: Nagtitikakusog, waray maluyahon,
: samtang naglalakat hira pagpadayon;
: Dyos han mga diyos ira kikitaon,
: didto hadton dapit nga Bukid Sion.
8: Dyos ni Jacob, pag-ampo ko pamatian,
: O Dyos, nga Dyos nga Gamhanan han Ngatanan.
9: Amon hadi, O Dyos, tagi'n kalipayan,
: hadi nga pinili, imo dinihogan.
10: An usa ka adlaw dida han im' Templo,
: labaw pa hin yukot dit' ha gawas hito;
: gabay ha porta han balay han Dyos ako kay ha balay han magraot ak' magpuyo.
11: Ginoo an panalipod, arayopan,
: ngan amo an aton hadi nga gamhanan;
: an nahatag ha aton hin kaupayan,
: hin mga kalooy ngan hin kadungganan.
: Waray maupay nga iya pinupugngan
: hadton mga magtadong an binuhatan.
12: Palaran an tawo kanay sariganan
: Ikaw nga Dyos nga Gamhanan han Ngatanan.