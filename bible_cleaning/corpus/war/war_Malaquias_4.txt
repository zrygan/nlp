1: Nasiring an Ginoo nga Labi Kamakagarahum, Maabot an adlaw nga masusunog sugad hin uhot an ngatanan nga magpahitas-on ngan magraot nga mga tawo. Dida hito nga adlaw mauugtang hira ngan waray gud mahisasalin ha ira.
2: Kundi para ha iyo nga nagsusugot ha akon, masirang ngada ha iyo sugad han adlaw an akon matalwason nga gahom ngan magtatambal sugad han mga sirak han adlaw. Talwas ngan malipayon kamo sugad hin mga nati nga baka nga ginpagawas han toril.
3: Dida han adlaw nga pagbuhaton ko ini, pagdadad-on niyo an mga magraot, ngan masusugad hira hin tapotapo ha ilarom han iyo mga tiil.
4: Hinumdomi niyo an mga pagturon-an han akon surugoon nga hi Moises, an mga balaod ngan mga sugo nga ginhatag ko ha iya didto ha Bukid Sinai, basi pagsugton han ngatanan nga mga tawo han Israel.
5: Kundi san-o umabot an makarit ngan makalilisang nga adlaw han Ginoo , susugoon ko ngada ha iyo hi Elias an manaragna.
6: Pag-uusaon na liwat niya an mga amay ngan mga anak; kay kon diri, makanhi ako ngan bubungkagon ko an iyo nasod.