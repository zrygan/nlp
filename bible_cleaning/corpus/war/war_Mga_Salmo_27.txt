1: An Dyos akon kapawa ug katalwasan,
: sanglit waray sadang ko nga kahadlokan.
: Sinasalipdan ako ha kataragman,
: hin kakulba diri ako hisasakban.
2: Kon han magraot ako sulongon, patayon,
: hira mapapakdol, matutumba dayon.
3: Kon hin kasondalohan ako alirongan,
: waray bisan ano nga kahahadlokan;
: kon an mga kaaway sumulong ha akon,
: an Dyos an akon tataporan gihapon.
4: Usa nga butang an akon pinangangaro,
: usa gud la an akon hinahangyo;
: nga mag-ukoy ako ha balay han Ginoo ,
: ngatanan nga adlaw samtang buhi pa ako;
: basi mamalandong ako han iya kaupayan,
: ngan mangaro han iya kasalagdonan.
5: Ha panahon han akon mga kasamokan,
: hiya an akon angay sasalirongan;
: waray ko kahadlokan ha iya Templo,
: ngan murayaw ako ha bawbaw hin bato.
6: An mga kaaway nga nag-aalirong,
: akon gud hira ngatanan pagdadag-on.
: Puno hin kalipay maghahalad ako,
: ngan mag-aawit pagdayaw han Ginoo .
7: Pamatii, ako nga natawag, Ginoo .
: Kalooyi ngan batona intawon ako!
8: Pagsiring nimo, Magsingba ka ha akon,
: binmaton ako, Akon ka dadaopon.
9: Ayaw gad tago ha akon atubangan!
: Ayaw hin kasina ha akon pagpahamtang;
: ayaw isikway an imo surugoon,
: kay hi ikaw man la an panabang nakon.
: Ayaw ako bulagi, ayaw bayai,
: Ginoo nga Dyos an akon mamamawi.
10: Babayaan pa ako han kag-anak ko,
: Kundi an Ginoo ha akon matimangno.
11: Itutdo an imo karuyag ha akon,
: Ginoo , an kinahanglan ko buhaton.
: Ha matadong nga dalan ikaw pagtugway,
: kay damo inin akon mga kaaway.
12: Ayaw ako ha mga kaaway itubyan,
: buwa ug tarhog ha akon igpapukan.
13: Maaram ako nga hikikit-an ko pa,
: an pagkamaupay han Ginoo yana;
14: Pagtapod ug paglaom han Ginoo ,
: ayaw pagturaw, lugod, ha iya tuo.