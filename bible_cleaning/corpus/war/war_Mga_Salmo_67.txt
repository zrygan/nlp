1: O Dyos, pagmaloloy-on manggad ha amon,
: imo unta kami pagpakaupayon.
: Tan-awa kami ha im' kamaloloy-on,
2: nga sabton han 'tanan imo kaburut-on.
: Tanan mga nasod unta mahibaro,
: han katalwasan nga natikang ha imo.
3: Magdayaw unta, O Dyos, an mga tawo,
: tanan nga katawhan magdayaw ha imo!
4: Maglipay na unta adton kanasoran,
: ngan magkaranta na nga may kalipayan.
: Kay matadong an paghukom mo han tanan,
: ngatanan nga nasod im' ginmamandoan.
5: Magdayaw unta, O Dyos, an mga tawo,
: tanan nga katawhan magdayaw ha imo.
6: Kay an katunaan nanmunga hin duro,
: naghatag hin abot, hin ani nga husto.
: An Dyos, nga aton Dyos naglipay ha aton,
7: an Dyos amo an ha aton nagbendisyon.
: Katawhan ha tanan dapit mag-uruyon
: pagyukbo ha iya hin matinahoron.