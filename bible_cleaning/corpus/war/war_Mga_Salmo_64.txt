1: Nagkukuri ako, O Dyos, pamatii an akon pag-ampo!
: Nahahadlok akotalwasa ako tikang ha akon mga kaaway!
2: Panalipdi ako tikang han malingoon nga mga larang han mga magraot,
: tikang hin magsamok nga mga hugpo hin magraot nga mga tawo.
3: Ginbabaid nira sugad hin mga espada an ira mga dila,
: ngan ihinihimunta sugad hin mga pana in magpait nga mga pulong.
4: Nagama hira pagpana han mag-upay nga mga tawo;
: natigda hira pagpana, ngan diri nahahadlok.
5: Nag-iinaghatay hira han ira magraot ngan malingoon nga mga larang;
: nagsasarabot hira kon diin nira ibubutang an ira mga bitik.
: Nasiring hira, Kinahanglan waray makakita ha ira.
6: Naglalarang hira hin magraot ngan nasiring,
: Naglarang kami hin hingpit nga karat-an.
: Urosahon gud an kasingkasing ug hunahuna han tawo!
7: Kundi pinapana hira han Dyos,
: ngan nasasamad hira dayon.
8: Paglalaglagon hira niya tungod han ira mga pulong;
: magpipilingpiling an ngatanan nga makakakita ha ira.
9: Mahahadlok hira ngatanan;
: magsusumat hira han ginbuhat han Dyos
: ngan maghuhunahuna hiunong han iya mga binuhatan.
10: Magkakalipay an ngatanan nga magtadong tungod han ginbuhat han Ginoo ;
: matatalwas hira dida ha iya;
: magdadayaw ha iya an ngatanan nga mag-upay nga mga tawo.