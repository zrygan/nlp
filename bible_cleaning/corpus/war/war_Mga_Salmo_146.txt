1: Pagdayawa, pagdayawa an Ginoo !
: Pagdayawa an Ginoo , O kalag ko!
2: Dayawon ko hiya samtang buhi ako,
: hiya an pagkikinantahan nga Dyos ko.
3: Ayaw tapod tawo nga mga pangulo,
: waray tawo makakatalwas ha imo.
4: Kamatay nira balik ha tapotapo,
: tapos dayon an tanan nga ira plano.
5: Hin pagkapalaran hadton tawo gudman,
: ngan an Dyos ni Jacob an iya katabang.
: Ngan kon adton iya gud sinasarigan,
: amo an Ginoo nga Dyos nga gamhanan.
6: Amo hiya'n Magturuha han ngatanan,
: han langit, han tuna, ngan han kadagatan.
: Ngan an tanan nga aada ha ira man,
: iya gintutuman mga ginsaaran.
7: Naghuhukom hiya ngan inuogopan,
: adton ginsasakit ngan ginlulupigan.
: Adton gutom hin pagkaon gintatagan,
: mga priso iya gud ginbubuhian.
8: Iya ginpapakita an mga buta,
: iya ginbabangon adton natutumba.
: Magtadong katawhan iya hinigugma,
9: mga dumuruong ginmamangnoan n'ya.
10: Hadi gud hin kadayonan an Ginoo ,
: maghahadi gudman, O Sion, an Dyos mo.
: Para han ngatanan nga panahon ito,
: pagdayawon, pagdayawon an Ginoo !