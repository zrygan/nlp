12: Tapos ka na ba han imo waray hinungdan nga pamulong?
3: Diri gud an Dyos naglulubag han katadongan;
: diri gud niya kinakawang an pagbuhat han matadong.
4: Nakasala han Dyos an imo mga anak,
: sanglit iya ginkastigo hira sumala han angay ha ira.
5: Kundi balik yana ngan hangyoa an Dyos nga Labi Kamakagarahum;
6: kon tangkod ka gudman ngan putli,
: maabot ngan mabulig ha imo an Dyos,
: ngan ipapahiuli an imo panimalay sugad nga balos ha imo.
7: Diri gud ikakatanding an ngatanan mo nga manggad nga nawara
: han ihahatag unina ha imo han Dyos.
8: Palandonga hin madaliay an kadaan nga kinaadman;
: painuinoha an mga kamatuoran nga hinbaroan han aton mga ginikanan.
9: Halipot la an aton kinabuhi ngan waray naton hinbaroan;
: nalabay kita han tuna sugad la hin mga lambong.
10: Kundi patutdoa ha imo an kadaan nga mga makinaadmananon;
: pamati han ira igsisiring
11: Diri makakaturok an mga tangbo ha dapit nga waray tubig;
: aadto la ini naturok ha mga tubigon nga tuna.
12: Kon nahubas an tubig, ini an syahan nga nalalaya,
: nga diri pa ngani igo pag-utdon ngan waray pa gamit.
13: Sugad hini nga mga tangbo an mga tawo nga diri nakilala han Dyos;
: waray na an ira paglaom kon hinngangalimtan nira an Dyos.
14: Nasarig hira hin usa nga inulanghin usa la nga lawa.
15: Kon sumandig hira dida hin lawa, makakahawid ba ini ha ira?
: Kon kumapyot hira hin usa nga inulang, makakabulig ba ini ha ira hin pagtukdaw?
16: Naturok an magraot nga mga tawo sugad hin mga banwa nga sinisirakan han adlaw,
: sugad hin mga banwa nga nakakaluob han bug-os nga tanaman.
17: Naguop han kababtoan an ira mga gamot
: ngan nakapyot gud ha tagsa nga bato.
18: Kundi gabota daw ini
: waray ngani may maaram nga nakada ini.
19: Tinuod, amo la ito an kalipay han magraot nga mga tawo;
: naabot na ngani in iba, sinasaliwanan hira.
20: Kundi diri gud pababay-an han Dyos an mga matinumanon,
: o diri mabulig hiya han magraot nga mga tawo.
21: Patataw-on ka niya ngan pagogoliaton ka liwat,
22: kundi pagpapakaalohan niya adton mga nagdudumot ha imo,
: ngan mawawara an mga urokyan han mga magraogdaog.