1: Isumat, Israel, kon ginpaunan-o,
: han mga kaaway pagsakit ha imo.
: Nga ha imo nagtimaraot hin duro,
: tikang pa gud han pagkabatan-on nimo!
2: Tikang pa gud han akon pagkabatan-on,
: nga ira na ako pagtimaraoton.
: Duro gud an pagtimaraot ha akon,
: kundi waray hira magdaog gihapon.
3: Akon bungkog ira ginsamad-samaran,
: pareho hin uma nga gin-aradohan.
4: Kundi an Ginoo nga matadong gudman,
: han pagkaoripon ako gintalwas man.
5: An tanan unta nga nadumot han
: Sion mapirde na unta ngan pagtatabugon!
6: Mapareho hira hin banwa ha bubong,
: diri pa natubo nauuga dayon.
7: Waray nakuha o nabutok pagdara,
8: waray lumalabay masiring ha iya,
: Pakaupayon ka han Ginoo unta!
: ha ngaran han Ginoo paglipayon ka!