1: Ipahayag, O Ginoo , nga waray ko sala,
: kay nagbubuhat ako han matadong
: ngan nasarig ako ha imo hin hingpit.
2: Usisaha, O Ginoo , ngan pruybahi ako,
: paghukmi an akon mga ungara ngan panhunahuna.
3: Nagmamando ha akon an imo dayon nga paghigugma;
: nag-uuna pirme ha akon an imo kamatinumanon.
4: Diri ako nakikig-upod han waray pulos nga mga tawo;
: waray ko labot han mga salingkapaw.
5: Nangangalas ako pakigkaupod han magraot nga mga tawo ngan naglilikay ako han mga magraot.
6: Naghuhunaw ako, O Ginoo , pagpakita nga waray ko sala
: ngan naglilibot han imo altar hin pagsingba.
7: Nagkakanta ako hin mga pagpasalamat
: ngan nagsusumat han ngatanan nga orosahon mo nga mga binuhatan.
8: Hinihigugma ko, O Ginoo , an balay nga imo inuokyan,
: diin nagpupuyo an imo kaanyag.
9: Ayaw ako paglaglaga upod han mga makasasala;
: talwasa ako tikang han kapalaran han mga parapamatay hin tawo
10: nga nagbubuhat hin maraot ha ngatanan nga panahon ngan andam pirme paghukip.
11: An para ha akon, nagbubuhat ako hin matadong;
: kalooyi ako ngan talwasa ako!
12: Talwas ako tikang han ngatanan nga kataragman;
: gindadayaw ko an Ginoo dida hin pagsingba ha kadam-an!