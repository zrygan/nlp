1: Batona ako ha akon pag-ampo,
: O Dyos nga akon mananalipod!
: Ginbuligan mo ako dida han akon kakurian.
: Kalooyi ako yana ngan pamatii an akon pag-ampo.
2: Tubtob san-o pa an iyo pagtamay
: ha akon, kamo nga mga tawo?
: Tubtob san-o an iyo pagkinaruyag
: han buwa ngan waray pulos nga mga pulong?
3: Hibaroi nga ginpili han Ginoo
: an mga magtadong para ha iya ngahaw,
: ngan pinamamatian niya ako kon nagsasangpit ako ha iya.
4: Kahadlok ngan undang na pagpinakasala;
: paghunahunaa ini hin maupay kon ha mamingaw napahuway ka.
5: Ighalad ngadto ha Ginoo an angay nga mga halad,
: ngan sarigi hiya hin matuod.
6: Damo an mga nag-aampo,
: Hatagi kami hin damo nga mga kaupayan, O Ginoo .
: Siplati kami han imo pagkalooy!
7: Kundi an kalipay nga imo iginhatag ha akon darudamo pa gud kay han ira makakarawat upod han ngatanan nira nga pagkaon ug bino.
8: Ha akon pagpahuway,
: nakaturog ako ha kalinaw;
: kay ikaw la, O Ginoo ,
: an nagmamangno ha akon.