1: Kamakaruruyag hinin aton buhat,
: ngadto ha Ginoo hin pagpasalamat;
: pagkanta hin mga pagdayaw ha imo,
: pagtahod han Gilalabawi nga Dyos ko.
2: Pagsangyaw ha aga han dayon gugma mo,
: ha gab-i han kamatinumanon nimo.
3: Duyog dinulosan mga instrumento,
: ngan duyog man liwat kanan arpa tono.
4: Ginoo , im' mga buhat nga gamhanan,
: amo'n nakalipay hinin akon dughan;
: tungod hadton imo mga binuhatan,
: nagkakanta ako nga may kalipayan.
5: Pagkaurosahon buhat mo, Ginoo !
: kahaglarom mga panghunahuna mo!
6: Mga tapang hini di' mahibabaro,
: diri masasayod in lurong nga tawo
7: an magraogdaog magdamo daw banwa,
: ngan mga magraot umuswag ha tuna;
: Kundi uuboson kapuo gud hira,
8: kay ha kadayonan, Ginoo , labaw ka.
9: Maaram gud kami, am' hinbabaroan,
: im' mga kaaway magkakamatay man.
: Adton mga magraot nga katawhan,
: mapupukan, mapipirde gud ngatanan.
10: Ginpakusog ako daw baka nga todo,
: ngan hin kalipayan tinagan pa nimo.
11: Kapirde han kaaway ko ak' hinkit-an,
: pagnguyngoy han magraot ak' hinbatian.
12: Nalangbo daw lubi an mga magtadong,
: matubo daw tuog didto ha Libano.
13: Daw kakahuyan ha balay han Ginoo ,
: nga narampag dida han kanan Dyos Templo.
14: Nabunga pa bisan kon mga lanyog na,
: ngan pirme magdig-on ngan dahonan hira.
15: Tigaman ini matadong an Ginoo ,
: waray sayop hiya nga panalipod ko.