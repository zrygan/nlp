1: Maabot in adlaw nga magkakanta in mga tawo,
: O Ginoo , nagpapasalamat ako ha imo! Nasina ka ha akon,
: kundi yana ginlipay mo ako ngan diri ka na nasisina.
2: An Dyos an akon magtaralwas;
: masarig ako ha iya ngan diri ako mahahadlok.
: Nahatag ha akon hin gahom ug kusog an Ginoo ;
: hiya an akon magtaralwas.
3: Sugad nga nakakalipay han mga inuuhaw an matugnaw nga tubig,
: nalilipay man an mga tawo han Dyos kon talwason niya hira.
4: Maabot in adlaw nga magkakanta in mga tawo,
: Pagpasalamat han Ginoo !
: Tawga hiya hin pagbulig ha imo!
: Sumati han iya ginbuhat an ngatanan nga kanasoran!
: Sumati hira han iya pagkagamhanan!
5: Pagkanta ngadto han Ginoo tungod han makaaramdok nga mga butang nga iya ginbuhat.
: Igsumat ini ha bug-os nga kalibutan.
6: Pagoliata ngan pakantaha an ngatanan nga nag-uokoy didto ha Sion!
: Gamhanan an baraan nga Dyos han Israel,
: ngan nag-uokoy hiya tampo han iya mga tawo.