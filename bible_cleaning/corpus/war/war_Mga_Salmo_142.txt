1: Hin pakibulig natawag ako han Ginoo ,
: ha iya ako nanginginyupo.
2: Dara ha iya an akon mga sumbong,
: pati adton mga nakakasamok ha akon.
3: Kon harapit na ako humunong,
: maaram na hiya han angay ko buhaton.
: Dida han dalan nga linalaktan nakon,
: mga kaaway ko nagbibitik ha akon.
4: Ha akon pagsiplat nakikita ko
: nga waray usa nga ha akon naninimangno;
: waray naugop ug nalolooy nga tawo.
5: Nasangpit ako hin pakibulig han Ginoo ,
: ikaw, O Ginoo , an panalipod ko,
: ikaw la an kinahanglan ko ha kalibutan.
6: An akon pakibulig imo gad pamatian,
: kay tugob na ako hin mga kabidoan.
: Ha mga kaaway imo ako talwason,
: kay makurukusog hira ha akon.
7: Bawion mo ako ha akon mga kakurian,
: ngan akon gud ikaw pagpapasalamatan.
: Dida han katirok han imo mga katawhan,
: kay ha akon naghatag ka hin kaupayan.