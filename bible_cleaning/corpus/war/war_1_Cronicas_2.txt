1: Inin masunod amo an mga anak ni Jacob: Ruben, Simeon, Levi, Juda, Isacar, Zabulon,
2: Dan, Jose, Benjamin, Neftali, Gad, ug Aser.
3: An mga anak ni Juda amo inin masunod: Er, Onan, ug Sela. An ira iroy amo hi Sua nga taga-Canaan. Hi Er, an timagurangi nga iya anak uraura hin kamaraogdaog, sanglit ginpatay hiya han Ginoo .
4: May-ada pa hi Juda duha nga anak: hira Peres ug Sera ngan an ira iroy amo hi Tamar nga umagad ni Juda.
5: Hi Peres may-ada duha nga anak: hira Hesron ug Hamul.
6: Hi Sera nga iya bugto may-ada lima nga mga anak: hira Simri, Etan, Reman, Calcal, ug Darda.
7: Hi Carmi usa han mga sumusunod ni Sera may-ada anak nga hi Acan nga nakahatag hin dako nga kasamok ha mga tawo han Israel pinaagi hin pagpasipara hin mga butang nga iginhalad ngadto han Ginoo .
8: Hi Etan may-ada usa nga anak nga amo hi Asarias.
9: Hi Hesron may-ada tulo nga mga anak: hira Jerameel, Ram, ug Caleb.
10: Amo ini an mga sunodsunod nga ginikanan tikang kan Ram ngadto kan Isai: Ram, Amminadab, Naason kilala nga tawo han tribo ni Juda,
11: Salmon, Boos,
12: Obed, ug Isai.
13: Hi Isai may-ada pito nga mga anak. Tikang han timagurangi amo inin pagkasunodsunod: Eliab, Abinadab, Sama,
14: Netanael, Radai,
15: Asom, ug David.
16: May-ada nira duha nga bugto nga babaye: hira Seruia ug Abigail. Tulo an mga anak ni Seruia: hira Abisai, Joab, ug Asahel.
17: Hi Amasa amo an anak ni Abigail ngan an amay ni Amasa amo hi Jeter, usa nga Ismaelita.
18: May-ada anak hi Hesron. Hi Caleb an iya ngaran ngan an iya asawa amo hi Asuba; may-ada nira anak nga babaye, hi Jeriot. An iba niya nga mga anak amo hira Jaser, Sobab, ug Ardon.
19: Han kamatay ni Asuba, nangasawa hi Caleb kan Efrata ug may-ada hira usa nga anak nga amo hi Hur.
20: Hi Uri amo an anak ni Hur ug hi Besaleel amo an iya apo.
21: Han 60 na an panuigon ni Hesron, gin-asawa niya an anak ni Maquir, nga bugto nga babaye ni Galaad. May-ada nira anak nga an ngaran hi Segub
22: ngan ini hi Segub may-ada liwat anak nga hi Jair. Nagmangulo hi Jair hin 23 nga mga syudad didto han tuna ni Galaad.
23: Kundi an mga ginhadian nira Gesur ug Aram nakabihag hin 60 nga mga bungto didto, lakip an mga baryo ni Jair ug Kenat ngan han mga higrani nga bungto. An ngatanan nga tawo nga naukoy didto mga tulin ni Maquir, an amay ni Galaad.
24: Han kamatay ni Hesron, gin-asawa ni Caleb nga iya anak, hi Efrata nga asawa han iya amay. Nag-anak hira kan Asur nga amay ni Tecoa.
25: Hi Jerameel, an timagurangi nga anak ni Hesron, may-ada lima nga mga anak: hi Ram, an timagurangi, hi Buna, hi Aram, hi Asom, ug hi Ahias.
2627: May-ada tulo nga mga anak hi Ram: hira Maas, Jamin, ug Eker. May-ada lain nga asawa hi Jerameel; an ngaran hini nga babaye amo hi Atara. Hiya an iroy ni Onam.
28: Hi Onam may-ada duha nga anak: hira Samai ug Jada. Hi Samai may-ada liwat duha nga anak: hira Nadab ug Abisur.
29: Gin-asawa ni Abisur hi Abigail ngan may-ada nira duha nga anak: hira Aban ug Molid.
30: Hi Nadab nga bugto ni Abisur may-ada duha nga anak: hira Saled ug Afaim, kundi namatay hi Saled nga waray mga anak.
31: Hi Afaim amo an amay ni Jesi, ug hi Jesi amo an amay ni Sesan. Hi Sesan amo an amay ni Alai.
32: Hi Jada, an bugto ni Samai, may-ada duha nga anak: hira Jeter ug Jonatan, kundi namatay hi Jeter nga waray mga anak.
33: May-ada duha nga anak hi Jonatan: hira Petel ug Sisa. Ini hira ngatanan mga tulin ni Jerameel.
34: Waray anak nga lalake hi Sesan, ubos la mga babaye. May-ada ni Sesan usa nga oripon nga Ehiptohanon, hi Joraa,
35: ngan iginpaasawa ini hiya han usa nga anak nga babaye niya. Nag-anak ini hira kan Atai.
3641: An sunodsunod nga mga ginikanan tikang kan Atai ngadto kan Elisama amo inin masunod: Atai, Natan, Sabad, Eplal, Obed, Jehu, Asarias, Heles, Elasa, Sisamoi, Selum, Jecamias ug Elisama.
42: Hi Mesa amo an timagurangi nga anak ni Caleb nga bugto ni Jerameel. Hi Mesa amo an amay ni Sif. Hi Sif amo an amay ni Maresa ug ini hi Maresa amo an amay ni Hebron.
43: Hi Hebron may-ada upat nga anak: hira Cora, Tafua, Rekem, ug Sama.
44: Hi Sama amo an amay ni Raham ug apo ni Jorkiam. Hi Rekem, nga bugto ni Sama, amo an amay ni Samai
45: nga amay ni Maon ngan ini hi Maon amo an amay ni Betsur.
46: Hi Caleb may-ada aruasawa nga an ngaran hi Efa. May-ada hira nga duha mga anak: hira Haran, Mosa, ug Gazes. Ini hi Haran may-ada liwat anak nga an ngaran hi Gazes.
47: May-ada tawo nga an ngaran hi Hadai ngan ini nga tawo may-ada unom nga anak: hira Regem, Joatan, Gesan, Pelet, Efa, ug Saaf.
48: May-ada liwat lain nga aruasawa hi Caleb, hi Maaca, ngan may-ada nira duha nga anak: hira Saber ug Terhana.
49: Nag-anak pa ini hiya hin duha: hi Saaf nga amay ni Madmana ug hi Seba nga amay ni Maobeda ug ni Gabaa.
: May-ada pa ni Caleb usa nga anak nga babaye, hi Acsa.
50: Amo ini an mga tulin pa ni Caleb.
: Hi Hur amo an timagurangi nga anak nira Caleb ug Efrata. Nag-anak hi Hur kan Sobal nga amay ni Kiriat Jearim;
51: kan Salma nga amay ni Betlehem ug kan Haref nga amay ni Betgader.
52: Hi Sobal amo an nagtindog han syudad han Jearim ngan hiya an ginikanan han mga tawo han Haroe, ug katunga han molupyo han Menuhot,
53: ug han mga banay nga nag-ukoy didto ha bungto han Jearim: an mga Itrihanon, Putihanon, Sumatihanon, ug mga Misrahanon. An mga tawo han mga syudad han Sora ug Estaol mga sakop ini hira hini nga mga banay.
54: Hi Salma amo an nagtukod han Betlehem; hiya an ginikanan han mga tawo han Netofat, Atrobetihoab, ug an katunga han mga Manahatnon nga amo an mga Sorihanon.
55: Inin masunod amo an mga banay han mga magsusurat nga nag-ukoy didto ha Jabes: an mga Tiratihanon, Simeatihanon, ug mga Sucatihanon. Mga Kenihanon ini hira nga nakig-aragsawa han mga Recabihanon.