1: Tikang han syudad han Sela didto han kamingawan nagpadara an mga tawo han Moab hin nati nga karnero sugad nga regalo ngadto han naghahadi didto ha Jerusalem.
2: Naghulat hira didto han mga pangpang han Salog Arnon ngan nagbinalikbalik hira sugad hin mga tamsi nga gintabog tikang han ira salag.
3: Nagsiring hira ngadto han mga tawo han Juda, Sumati kami kon ano an amon pagbubuhaton. Panalipdi kami sugad hin kahoy nga nahatag hin lindong nga makakapahagkot ha amon han naudtohon nga adlaw, ngan basi makapahuway kami dida han iyo lindong. Mga kalagiw kami; tagoa kami dida hin dapit nga waray makakaagi ha amon.
4: Paukya kami dinhe han iyo tuna. Panalipdi kami tikang hadton karuyag magbungkag ha amon.
: Matatapos an pagtalumpigos ngan pagkabungkag, ngan mga patay na adton mga nagpupuo han nasod.
5: Niyan magigin hadi in usa han mga tulin ni David ngan maghahadi hiya nga matinumanon ngan mahigugmaon han katawhan. Pagbubuhaton niya dayon an matadong ngan tatalinguhaon gud niya nga pagbuhaton an katadongan.
6: Nagsiring an mga tawo han Juda, Hinbatian namon an kamapinahitas-on han mga tawo han Moab. Maaram kami nga magraogdaog ngan mga parayawnon hira, kundi waray sulod an ira mga panhambog.
7: Magngunguyngoy an mga tawo han Moab tungod han mga kakurian nga ira gin-aantos. Magngunguyngoy hira ngatanan kon mahinunumdom hira han mag-upay nga pagkaon nga agsob nira kaonon didto han syudad han Kir Hareset. Magtuturaw ha hira.
8: Nabungkag na an mga uma nga hirani han Hesebon ngan an mga urubasan han Sibmaadto nga mga urubasan kanay bino nakapahubog han mga punoan han mga nasod. Ha usa ka panahon inmabot an mga sanga han mga ubas ngadto han syudad han Jazer, ngan nagtipasinirangan ngadto ha kamingawan ngan tipakatundan ngadto ha tabok han Dagat nga Patay.
9: Yana nagtatangis ako tungod han mga ubas han Sibma sugad han akon pagtangis tungod han Jazer. Nanmimilaybigay an akon luha para han Hesebon ug Eleale, kay waray man inani nga makakalipay han mga tawo.
10: Waray na yana maglipayon didto han maglangbo nga kaumhan. Waray nagoliat o nagkakanta didto han mga urubasan. Waray na nagpipii han ubas hin paghimo hin bino; natapos na an gogliat hin pagkalipay.
11: Naghaharoy ako hin kabido para han Moab, ngan para han Kir Hareset.
12: Ginugul-an na an mga tawo han Moab hin pagkinadto han ira mga siringbahan ha bukid ngan pag-inampo didto han ira mga templo, kundi diri ini makakaupay ha ira.
13: Amo ito an mensahe nga ginhatag han Ginoo hadto pa mahitungod han Moab.
14: Ngan yana nasiring an Ginoo , Sulod gudla han tulo ka tuig maaanaw an damo nga bahandi han Moab. Tikang han damo niya nga mga tawo, gutiay la an mahisasalin na buhi, ngan mga magluya hira.