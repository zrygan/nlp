1: O Ginoo , nahangad ako ha imo,
: ngadto ha langit diin naghahadi ka.
2: Sugad nga natapod han iya agaron an surugoon,
: ngan natapod han iya agaron nga babaye an surugoon nga babaye,
: sanglit nahangad man kami ha imo, O Ginoo , nga amon Dyos,
: tubtob nga malooy ka ha amon.
3: Kalooyi kami, O Ginoo , kalooyi kami;
: kay ginyinubitan kami hin duro!
4: Maiha na nga gintamay kami han mga riko,
: ngan ginyubitan han magpahitas-on nga mga paratalumpigos!