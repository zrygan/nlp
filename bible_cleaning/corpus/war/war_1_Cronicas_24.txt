1: Amo ini an mga hugpo nga nasasakopan han mga tulin ni Aaron. Upat an anak ni Aaron: hira Nadab, Abihu, Eleasar, ug Itamar.
2: Namatay hira Nadab ug Abihu nga buhi pa an ira amay ngan waray nira mga tulin, ngan nahimo nga padi hira Eleasar ug Itamar.
3: Gin-upat ka hugpo ni David an mga tulin ni Aaron sumala han ira mga buruhaton. Binuligan hiya ni Sadoc, usa nga tulin ni Eleasar ug ni Ahimelec, usa nga tulin ni Itamar.
4: Gin-16 ka hugpo an mga tulin ni Eleasar, samtang gin-walo ka hugpo an mga tulin ni Itamar: ginsugad ini hin pagbahin tungod kay darodamo an kalalaken-an nga puno hin mga panimalay dida han mga tulin ni Eleasar.
5: Tungod kay kinahanglan man nga kumuha hin mga opisyal han Templo ug mga pangulo dida han mga tulin nira Eleasar ug Itamar, an mga pagbahinbahin han mga buruhaton ginpaagi hin ripa.
6: An mga tulin nira Eleazar ug Itamar nagsarosando pinaagi hin ripa. Niyan ginsumat ini ni Simei, an anak ni Natanael ngan sekretaryo nga Levita. An mga saksi amo an hadi, an mga opisyal han hadi, hi Sadoc nga padi, hi Ahimelec nga anak ni Abiatar, an mga pangulo han mga panimalay han kapadian, ug an mga panimalay nga Levita.
718: Amo ini an pagkasunodsunod han 24 nga hugpo hin panimalay nga natagan han ira mga buruhaton: 1 Joyarib; 2 Jadei; 3 Harim; 4 Seorim; 5 Melquia; 6 Maiman; 7 Acos; 8 Abia; 9 Jesua; 10 Sequenias; 11 Eliasib; 12 Jacin; 13 Hopafa; 14 Isbaab; 15 Bilga; 16 Imes; 17 Hezir; 18 Afses; 19 Fetaya; 20 Hezequiel; 21 Jaquin; 22 Gamul; 23 Dalayan; 24 Maasias.
19: Ginsurat ini nga mga tawo sumala han ira pagsarosando hin pagkadto ha Templo ug an pagtuman han mga buruhaton nga ginhatag ha ira han ira ginikanan, hi Aaron, ha pagsugot han mga sugo han Ginoo nga Dyos han Israel.
20: Amo ini an iba nga mga puno hin mga panimalay nga mga tulin ni Levi
: hi Jehedia, tulin ni Amram han banay ni Subael;
21: hi Jesias nga anak ni Rohobias;
22: hi Joat nga anak ni Salemot nga anak ni Isaari;
23: hira Jerian, Amarias, Jehazeel, ug Jecmaan nga mga anak ni Hebron, tikang ha timagurangi, hi Jerian;
24: hi Samir, tulin ni Uziel nga anak ni Mica;
25: hi Zacarias nga anak ni Jesia nga anak ni Uziel nga bugto ni Mica;
26: hira Moholi, Musi, ug Osia nga mga tulin ni Merari.
27: Tulo an anak ni Osia: hira Soam, Zacur, ug Ibri.
2829: Duha an anak ni Moholi: hira Eleasar ug Kis. Waray anak hi Eleasar, kundi hi Kis may-ada usa nga anak, hi Jerameel.
30: Tulo an anak ni Musi: hira Moholi, Eder, ug Jerimot.
: Amo ini an mga panimalay han mga Levita.
31: An puno han tagsa nga panimalay ug usa han mga manghod nga kabugtoan nga lalake han puno han tapa nga panimalay nagripa para han ira buruhaton, sugad han ginbuhat han ira mga kauropdan, an kapadian nga tulin ni Aaron. An mga saksi amo hi Hadi David, Sadoc, Ahimelec, ngan an mga puno han mga panimalay han kapadian ug mga Levita.