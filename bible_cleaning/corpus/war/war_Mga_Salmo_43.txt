1: O Dyos, ipahayag nga diri ako salaan,
: ngan panalipdi an akon hingyap kontra han mga diri dyosnon;
: talwasa ako han buwaon ngan magraot nga mga tawo!
2: Ikaw amo an akon mananalipod;
: kay ano nga ginpabay-an mo ako?
: Kay ano nga magpapadayon ako pag-antos han pagkabangis han akon mga kaaway?
3: Pasigaha an imo kapawa ngan an imo kamatuoran;
: pagmandoan unta ako nira
: ngan pabalikon ha Sion, nga imo baraan nga pungtod,
: ngan ha imo Templo, nga imo gin-uokyan.
4: Niyan mapakadto ako ha imo altar, O Dyos;
: ikaw an burabod han akon kalipayan.
: Patotokaron ko an akon arpa ngan magkakanta ako ha imo,
: O Dyos, nga akon Dyos.
5: Kay ano nga mabidoon man ako?
: Kay ano nga nasasamok man ako?
: Maglalaom ako han Dyos,
: ngan ha makausa pa pagdadayawon ko hiya
: akon magtaralwas ngan akon Dyos.