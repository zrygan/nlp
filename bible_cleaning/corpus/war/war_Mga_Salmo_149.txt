1: Pagdayawa an Ginoo , pagdayawa!
: Pagkantahi an Dyos hin bag-o nga kanta.
: Didto an matinumanon katawhan n'ya,
: ha ira katirok pagdayawa hiya!
2: O Israel, magmalipayon na kamo,
: tungod hadton Dyos nga iyo Maghirimo.
: Katawhan han Sion magrayhak na kamo,
: nga tungod man liwat hadton hadi niyo.
3: Adton iya ngaran iyo pagdayawon,
: pinaagi man hin mga sarayawon.
: Mga bumbo, mga arpa pagtokaron,
: dida han pagdayaw ha iya gihapon.
4: An kanan Ginoo gud nalilipayan,
: amo gud adton iya mga katawhan.
: An mapaubsanon ginpapasidunggan,
: hin paghatag ha ira hin pagdarag-an.
5: Papagrayhaka ha ira kadaogan
: adton kanan Dyos gud mga katawhan.
: Ngan papagkantaha nga may kalipayan,
: ha bug-os nga gab-i nga may kombite man.
6: Hin dagko nga tingog papaggogliata,
: samtang ira gindadayaw an Dyos nira.
: Upod in magtarom nira nga espada,
: nga pagkakaptan han mga kamot nira.
7: Basi pagpirdehon adton kanasoran,
: ngan pagkastigohon an mga katawhan.
8: Basi kadenahan ira kahadian,
: ngan hin puthaw an ira mga punoan.
9: Basi pagkastigohon an kanasoran,
: sumala hadton kanan Dyos iginmandar.
: Pagdarag-an ini han iya katawhan.
: Pagdayawa an Ginoo , dayawa man!