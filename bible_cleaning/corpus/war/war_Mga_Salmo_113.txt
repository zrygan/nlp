1: Pagdayawa an Ginoo hin tutoo!
: Kamo mga surugoon han Ginoo ,
: pagdayawa niyo adton iya ngaran,
2: Pagdayawa yana ngan ha kadayonan!
3: Tikang ha sinirangan nga't ha katundan,
: pagdayawon gud niyo an iya ngaran!
4: Ginoo 'n naghadi'n tanan kanasoran,
: labaw han langit an iya kadungganan.
5: Waray sugad han aton Dyos nga Ginoo ,
: igbaw han kalangitan h'ya pagpupuyo;
6: kundi tikang didto natangbo man hiya,
: pagkita han kalangitan ngan han tuna.
7: Adton mga pobre iya inaalsa
: tikang hadton tapotapo hinin tuna;
: adton kablasanon binabangon niya
: tikang hadton mga kakurian nira.
8: Ngan gintampo nira han mga punoan,
: ngan mga prinsipe han iya katawhan.
9: An baw-as gintatagan hin panimalay,
: ngan may mga anak hiya ginlilipay.
: Pagdayawa an Ginoo !