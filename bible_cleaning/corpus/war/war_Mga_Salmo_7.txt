1: Ginoo , akon Dyos,
: ako nadangop hin panalipod;
: Talwasa ako ngan bawia han mga nagbubukod,
2: bangin sugad hin liyon ako nira dad-on
: ha dapit nga waray makakatalwas ha akon,
: ngan didto ira ako paghunothunoton.
34: Ginoo , akon Dyos,
: kon nakasala ako hin tawo,
: ginraogdaog ko in kaaway,
: hin sangkay ako naglingo
: bisan ano hini nga akon ginbuhat
5: tugoti an kaaway ha akon paglanat,
: tugoti pagtigbas, ha akon pagpatay,
: bayaan ha tuna kinabuhi waray.
6: Bangon, O Ginoo ,
: tungod han imo kasina!
: Tindog ngan an pamintas han kaaway asdanga;
: pagmata, panginano ug buligi ako!
: An katadongan ha imo an nagsusugo.
7: Tiroka ngada ha imo
: an ngatanan nga katawhan,
: ngan paghadi ikaw ha ira
: tikang ha kahitas-an.
8: Ikaw an maghurukom
: han ngatanan nga mga tawo.
: Upaya ha akon an paghukom
: kay waray sala ako.
9: Ikaw an Dyos nga matadong,
: naghuhukom han hunahuna ug karuyagan namon.
: Han magraogdaog nga tawo
: paukya an karat-an,
: ngan tagi hin pahalipay an tawo nga buotan.
10: An Dyos amo an nasalipod ha akon;
: natalwas hiya hadton mga masinugtanon.
11: An Dyos matadong nga maghurukom han ngatanan,
: an magraogdaog kanunay iya pagsisirotan.
12: Kon diri hira magbalhin han ira mga ginawian,
: an bangkaw babairon han Dyos,
: an pana ha ira andam;
13: kinukuha niya an nakakamatay nga mga hinganiban,
: ngan an mga pana binabawog niya nga daan.
14: Kitaa, kamaraot an hunahuna hini nga mga tawo;
: limbon an ira ginbuhat ngan samok an panuyo.
15: Dida an bitik nga para han iba ira gin-andam,
: waray iba, lugod, hira la ngahaw an hinsakban.
16: An ira kamaraot amo ngahaw an nagsirot ha ira,
: ngan sinakitan hira tungod han ira pakigburoka.
17: Han Ginoo tungod han iya katadongan,
: nagpasalamat ako;
: magaawit ako hin pagdayaw,
: han Gihahataasi nga Ginoo .