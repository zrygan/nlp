1: Bag-o nga kanta ha Ginoo kantahon,
: kay ginbuhat niya mga urosahon!
: Han iya baraan nga kusog ug gahom
: an pagdarag-an iya na gud naangkon.
2: An Ginoo amo'n nagpahibaro na
: han iya pagdarag-an, iya victorya;
: ha mga nasod ginpahibaro niya
: adton iya gahom nga nagtatalwas pa.
3: Saad ha Israel gintuman gud niya
: upod dayuday pag-unong, paghigugma;
: pagdarag-an han aton Dyos an nakita han mga katawhan ha tanan nga tuna.
4: Magrugyaw ha Ginoo , tanan nga tuna,
: pagrayhak hin kanta, pagdayawa hiya.
5: Ngadto ha Ginoo hin dayaw pagkanta!
: Ngan pagtokar dida hadton mga arpa.
6: Upod hadton tunog han mga trompeta,
: pati adton mga budyong pagpatungga;
: ngan gogliat tungod hin kalipay kita ngadto ha Ginoo nga amo'n hadi ta.
7: Pangawan na kamo tanan kadagatan,
: ngan ha iya mga binuhat ngatanan.
: Pagkanta na kamo, mga katunaan,
: ngan an ngatanan nga dida an urokyan.
8: Pagparakpak kamo, mga kasapaan!
: Pagkaranta kamo, mga kapungtoran!
: Pagduruyog kamo nga may kalipayan,
: didto han aton Ginoo atubangan!
9: Kay makanhi hiya, tuna hahadian,
: iya paghahadian mga katawhan!
: An bug-os nga tuna hinin kalibutan subay han hustisya ug han kaangayan.