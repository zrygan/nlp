1: An hadi tugob hin kalipay, Ginoo ,
: kay hin kusog hin pakadaog tinagan mo.
2: Iginhatag mo an iya karuyagon,
: ngan an iya panuyo imo ginbaton.
3: Nagdara ka hin damo nga kaupayan,
: ginkoronahan mo hiya hin bulawan.
4: Hin kinabuhi imo hiya tinagan,
: an kinabuhi nga waray katubtoban.
5: Tungod han imo bulig, hiya ginhimaya,
: dungog ngan bantog tinagan mo hiya.
6: Kaupayan nga dayon upod ha iya,
: nakapuno hin kalipay kay tampo ka.
7: Ihinatag han hadi an iya pagtoo,
: han Labi Kamakagarahum nga Ginoo .
: Tungod han dayon nga gugma ha Ginoo ,
: dayudad waray ha iya mag-aano.
8: An mga kaaway han hadi dadakpon,
: adton nagdudumot, iya bibihagon.
9: Hiya daw kalayo nga naglalahinggab;
: pag-abot niya, hiya an magbubungkag;
: Lalom-oyon hira han Dyos nga nasisina,
: an kalayo an mag-uugtang ha ira.
10: Ubos mapatay an mga tulin nira,
: ngatanan han hadi pupuohon hira.
11: Kontra ha iya magraot an ira plano,
: kundi diri ini hira makakahimo.
12: Ha ira ipupunting an mga pana,
: ngan matalikod ug madalagan hira;
13: Ginoo , an kusog mo gindadayaw namon.
: An gahom hin pagdayaw amon kakantahon.