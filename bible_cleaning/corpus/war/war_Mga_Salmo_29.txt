1: Dayawa an Ginoo , ha langit kagamhanan,
: an iya gahom ngan an kahimayaan;
2: Dayawa an iya matahom nga ngaran,
: Singbaha niyo an Usa nga Baraan.
3: Ha dagat hibabatian an Ginoo ,
: nagdadalugdog an gamhanan nga Dyos ko;
: an dako niya nga aningal hinbatian,
: ha bawbaw han hiluag nga kalalawdan.
4: An dalugdog nga tingog han Dyos hinbatian,
: ha bug-os nga kusog ug kahimayaan;
5: Tungod han tingog, mga sidro napukan,
: bisan mga sidro nga ha Libano tikang.
6: Mga bukid ha Libano ginpalukso,
: daw mga nati nga baka nga nasoso;
: linmukso liwat an Bukid Hermon,
: pareho hin todo nga baka pagkit-on.
7: Kinmikidlat tungod han Ginoo nga tingog,
: ngan an mga kamingawan nagkabay-og;
8: Bisan ngani an Kades nga kamingawan,
: nabay-og nga waray na hitupngan.
9: Nabari an mga sanga han kakahoyan,
: ngan nataktak an mga kadahonan;
: ha paggoliat ha Templo han ngatanan,
: Ngadto han Dyos, Ginoo an kadungganan.
10: Naghahadi an Ginoo ha kadayonan,
: hadi han higlarom nga mga katubigan;
11: Iya katawhan hin kusog tinagan,
: hin kalinaw hira ginbendisyonan.