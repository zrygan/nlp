1: Ginoo , ayaw ha akon pagdumot ug kasina!
: Ha imo kapungot, ayaw ako pagkastigoha!
2: Kalooyi ako nga tugob hin kaluya, Ginoo .
: Tagi ako hin kusog,
: kapoy na ako hin duro.
3: An bug-os ko nga kinabuhi,
: lonlon kasakitan.
: Maiha pa ba, Ginoo ,
: an imo ha akon pagtabang?
4: Pakadi, Ginoo , ngan ako talwasa;
: ha imo kalooy, ha kamatayon ako bawia.
5: Hingangalimtan ka ha tuna han mga patay;
: an mga pagdayaw ha imo waray.
6: Maluya na ako tungod han kabidoan,
: Kada gab-i mahulos an akon higdaan;
: hamog na hin mga luha an akon ulonan,
: tungod han pagtangis nga diri kapupudngan.
7: Makuri na an akon pagkita,
: kay nanhuhupong na an akon mga mata,
: han pagtinangis nga waray na hunong,
: buhat ha akon han mga kaaway nakon.
8: Pahirayo ha akon,
: kamo nga nagbuhat hin karat-an.
: An akon pagtangis,
: han Ginoo pinamatian;
9: nabaton hiya han akon pangaro hin pakitabang;
: ngan an akon pag-ampo dayuday pinamamatian.
10: An akon mga kaaway
: masabot han mapait nga kaalo,
: han pagkakawang han ira mga paniguro;
: magkakasaramok hira ngan mangangalagiw.