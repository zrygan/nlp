1: Para han akon himyang nga kamutangan,
: an Ginoo an akon sinasarigan.
: Kalurong mo nga masiring ka ha akon,
: Daw tamsi ha bukid lupad dayon,
2: kay an mga pana daan na ginbawog,
: ha kasisidman han mga magraogdaog.
3: Waray mahihimo han tawo nga buotan,
: kon an ngatanan magsarang, mapukan.
4: Aada an Ginoo han baraan nga templo,
: ngan aadto ha langit an iya trono.
: Nagbabantay hiya han mga katawhan,
: ngan maaram hiya han ira binuhatan.
5: Mga buotan iya gin-uusisa,
: amo man liwat adton mga maghuka.
: Kinasingkasing gud an iya kasina,
: hadton diri han balaod nakilala.
6: Iya gindadad-an an mga maghuka
: hin baga ug asupre nga naglalaga.
7: Matadong ngan nahigugma an Ginoo ,
: han mag-upay nga buhat han mga tawo;
: hira nga magtutuman hini ngatanan,
: mabubuhi gud ha iya atubangan.