1: Kadi, an Ginoo aton pagdayawon!
: Magkanta, magrayhak kit' hin malipayon;
: ngadto han Dyos hiya'n panalipod naton,
: hiya nga magtaralwas ta an pagdaygon.
2: Hin pagpasalamat ngadto kit' ha iya,
: magrugya hin mga pagdayaw nga kanta,
3: kay an Ginoo amo'n Dyos nga gamhanan,
: hadi nga gamhanan kay han kadiyosan.
4: Naghahadi hiya han bug-os nga tuna,
: mga kahitas-an, kahiladman iya;
5: iya'n kadagatan nga ginhimo niya,
: pati katunaan nga iya ginporma.
6: Kadi, yukbo kita, aton pagsingbahon,
: luhod ha Ginoo , naghimo ha aton!
7: Kay amo man ada hiya an Dyos naton,
: kita katawhan, gin-ataman nga panon.
: Pamati hiya nagyayakan yana
8: Kasingkasing niyo ayaw patig-aha;
: sugad kaapoyan niyo ha Meriba,
: sugad didto han kamingawan ha Masa.
9: Didto ak' ginsulay, ira ginsarihan,
: bis' ak' mga buhat ira nakita na;
10: Kwarenta anyos ak' kasina ha ira,
: siring ko, Hin kamasinupilon nira!
: Nadiri pagsugot han ak' mga sugo.
11: Sanglit nasina ngan nakasumpa ako
: Hadton tuna diri gud masulod kamo nga amo na unta an pahuway niyo.