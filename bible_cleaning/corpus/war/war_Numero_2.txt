1: Iginhatag han Ginoo kanda Moises ug Aaron an masunod nga mga tugon.
2: Kon magkampo an mga Israelita, magkampo an kada tawo ha ubos han iya hugpo hin kasondalohan ngan han bandera han iya kalugaringon nga banay. Pagtitindogon an kampo palibot han Tulda.
39: Didto ha sinirangan, magkakampo ha ira mga hugpo adton mga sakop han bandera han hugpo hin kasondalohan ni Juda ha ubos han ira mga pangulo, sumala han masunod
: Juda
: Hi Naason nga anak ni Aminadab
: ,600
: Isacar
: Hi Natanael nga anak ni Zuar
: ,400
: Zabulon
: Hi Eliab nga anak ni Helon
: ,400
: Total
: ,400
: Mag-uuna hin pagmartsa an hugpo hin kasondalohan ni Juda.
1016: Didto ha timogan, magkakampo ha ira mga hugpo adton mga sakop han bandera han hugpo hin kasondalohan ni Ruben ha ubos han ira mga pangulo, sumala han masunod
: Ruben
: Hi Elizur nga anak ni Sedeur
: ,500
: Simeon
: Hi Selumiel nga anak ni Zurisadai
: ,300
: Gad
: Hi Eliasaf nga anak ni Deuel
: ,650
: Total
: ,450
: An ikaduha nga mamartsa amo an hugpo hin kasondalohan ni Ruben.
17: Niyan magmamartsa an mga Levita ha butnga han syahan nga duha nga mga hugpo hin kasondalohan ngan han kataposan nga duha, ngan dadad-on nira an Tulda. Magmamartsa an kada hugpo hin kasondalohan sugad han pagkasunodsunod han ira pagkampo, ngan an kada usa ha ubos han bandera han iya hugpo.
1824: Didto ha katundan, magkakampo ha ira mga hugpo adton mga sakop han bandera han hugpo hin kasondalohan ni Efraim ha ubos han ira mga pangulo, sumala han masunod
: Efraim
: Hi Elisama nga anak ni Amiud
: ,500
: Manases
: Hi Gamaliel nga anak ni Pedasur
: ,200
: Benjamin
: Hi Abidan nga anak ni Gideoni
: ,400
: Total
: ,100
: Ikatulo nga magmamartsa an hugpo hin kasondalohan ni Efraim.
2531: Didto ha amihanan, magmamartsa ha ira mga hugpo adton mga sakop han bandera han hugpo hin kasondalohan ni Dan ha ubos han ira mga pangulo, sumala han masunod
: Dan
: Hi Ahiezer nga anak ni Amisadai
: ,700
: Aser
: Hi Pagiel nga anak ni Ocran
: ,500
: Neftali
: Hi Ahira nga anak ni Enan
: ,400
: Total
: ,600
: Magmamartsa ha kataposan an hugpo hin kasondalohan ni Dan.
32: An kadamo han mga tawo han Israel 603,550 nga iginlista dida han mga hugpo hin kasondalohan pinaagi hin huruhugpo.
33: Waray iglista an mga Levita upod han iba nga mga Israelita, sumala han iginsugo han Ginoo kan Moises.
34: Sanglit ginbuhat han mga tawo han Israel an ngatanan nga iginsugo han Ginoo kan Moises. Nagkampo hira, nga an kada usa nakada ha ubos han iya kalugaringon nga bandera, ngan nagmartsa hira, nga an kada usa kaupod han iya kalugaringon nga banay.