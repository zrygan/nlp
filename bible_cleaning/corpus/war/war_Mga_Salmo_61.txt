1: Pamatii an akon pagtangis, O Dyos ko,
: dungga an akon pag-ampo.
2: Dida ha pagturaw ug tikang ha hirayo,
: nasangpit ug natawag ako ha imo.
: Dad-a ako ngadto han bato nga arayaban,
3: kay ikaw man an akon sinasarigan;
: ha akon mga kaaway makusog nga darangpan.
4: Paukya ako didto han imo arampoan,
: ha ubos han imo mga pako, mawaray ko kahadlokan.
5: O Dyos, an akon mga saad imo pinamatian,
: kanan natahod ha imo, imo ako tinagan.
6: Tagi pa hin damo nga mga tuig an hadi,
: humilawig unta an iya kinabuhi!
7: Maghadi unta hiya, O Dyos, ha imo atubangan,
: han imo gugma, imo unta hiya panalipdan.
8: Kanunay magkakanta ako ha imo hin pagdayaw,
: ha paghalad han akon iginsaad adlaw-adlaw.