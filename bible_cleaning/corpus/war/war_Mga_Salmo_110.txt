1: Siring han Ginoo ha akon ginoo,
: Didi ikaw lingkod hini'n akon tuo,
: tubtob hira adton mga kaaway mo himoon ko nga turumbanan gud nimo.
2: Larang han Ginoo , ha Sion matikang an im' hadianon nga pagkagamhanan.
: Nasiring gud hiya, Imo paghadian
: adton imo mga kaaway ngatanan.
3: Mabulontad pag-away an im' katawhan ha adlaw umasdang ka ha pag-awayan;
: daw tun-og makadto im' kalalaken-an ha imo ha baraan nga kabukiran.
4: Iginsumpa ini ha aton Ginoo ,
: ngan diri gud niya babakwion ito
: Magpapadayon gud an pagkapadi mo,
: kan Melquisedec padianon nga hugpo.
5: Sapit gudla dida hiton imo tuo
: aada dayuday hiya nga Ginoo,
: hiya an magpupukan han kahadian
: ha adlaw nga may-ada niya napupungtan.
6: Adton mga nasod iya paghuhukman,
: lulub-on hin patay adton pag-awayan;
: iya pipirdehon adton kahadian
: ha bug-os han hiluag nga katunaan.
7: Tikang hadton sapa ha ligid han dalan,
: aadto an kanan hadi pag-iimnan;
: in bag-o nga kusog iya maaangkon,
: matindog na hiya nga madinaogon.