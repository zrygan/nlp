1: Nalipay ako han sidngon ako nira,
: Ngat' han balay han Ginoo kadto kita.
2: Jerusalem, aanhi na kami yana,
: naninindog sakob han im' mga porta!
3: Jerusalem, syudad nga nahibalik na,
: ngadto hin matahom nga pagkaurosa!
4: Amo ini an kinakadtoan nira,
: nga mga tribo han Israel nga tana.
: Kadto hin pagpasalamat han Ginoo ,
: sumala han iya ha ira ginsugo.
5: Kahadian han Israel napakadto,
: hin paghukom hadton ira mga tawo.
6: Kanan Jerusalem kalinaw ig-ampo
: Mag-uswag unta an may gugma ha imo!
7: Magmalinaw unta sakob han pader mo,
: ngan im' mga palasyo man masiguro.
8: Tungod hadton akon mga kauropdan,
: ngan tungod man han ak' mga kasangkayan;
: Jerusalem an sisidngon ko ngadaan,
: Maimo na unta an kamurayawan!
9: Tungod naman hadton balay han Ginoo ,
: balay han Ginoo nga amo an Dyos ko.
: Akon gudman ini nga gin-iinampo,
: an para han mga kauswagan nimo.