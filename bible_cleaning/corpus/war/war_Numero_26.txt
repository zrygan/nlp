1: Katapos han sakit nga ginpadara han Ginoo , nagsiring an Ginoo kanda Moises ug Eleazar nga anak ni Aaron,
2: Pag-ihapa pinaagi hin mga panimalay an bug-os nga bungto han Israel, an ngatanan nga kalalaken-an nga 20 ngadto ha igbaw an panuigon nga angay na magsondalo.
34: Gintuman nira Moises ug Eleazar an sugo ngan gintirok an ngatanan nga kalalaken-an hito nga panuigon. Nagtirok hira didto han kapatagan han Moab, nga tabok han Salog Jordan tikang ha Jerico.
: Amo ini an mga Israelita nga nagkagawas tikang ha Ehipto
5: An tribo ni Ruben hi Ruben amo an suhag nga lalake ni Jacob: an mga banay nira Hanoc, Falu,
6: Hesron, ug Carmi.
7: May-ada kapin hin 43,730 nga kalalaken-an ini nga mga banay.
8: An mga tulin ni Falu amo hira Eliab
9: ngan an iya mga anak: hira Nemuel, Datan, ug Abiram. Amo ini nga Datan ug Abiram nga ginpili han bungto. Inatohan nira hira Moises ug Aaron ngan tinmampo hira kan Core, han pagsupil nira han Ginoo .
10: Binmuka an tuna ngan ginlam-oy hira, ngan nagkamatay hira upod kan Core ngan han iya mga kaupod han pag-ugtanga hin kalayo in 250 nga mga tawo; nahimo hira nga pahimatngon para han mga tawo.
11: Kundi waray magkamatay an mga anak ni Core.
12: An tribo ni Simeon: an mga banay nira Nemuel, Jamin, Jaquin,
13: Sori, ug Saul.
14: May-ada 22,200 nga kalalaken-an ini nga mga banay.
15: An tribo ni Gad: an mga banay nira Sifon, Aggi, Suni,
16: Osni, Eri,
17: Arod, ug Ariel.
18: May-ada 40,500 nga kalalaken-an ini nga mga banay.
1921: An tribo ni Juda: an mga banay nira Sela, Peres, Sera, Hesron, Hamul. Nagkamatay didto ha tuna han Canaan in duha han mga anak ni Juda: hira Er ug Onan.
22: May-ada 76,500 nga kalalaken-an ini nga mga banay.
23: An tribo ni Isacar: an mga banay nira Tola, Pua,
24: Jasub, ug Simran.
25: May-ada 64,300 nga kalalaken-an ini nga mga banay.
26: An tribo ni Zabulon: an mga banay nira Sered, Elon, ug Jalel.
27: May-ada 60,500 nga kalalaken-an ini nga mga banay.
28: An mga tribo ni Jose nga amay hin duha nga mga anak nga kalalaken-an, hira Manases ug Efraim.
29: An tribo ni Manases: hi Maquir nga anak ni Manases amo an amay ni Galaad. Amo ini an mga tulin ni Galaad
30: an mga banay nira Heser, Helek,
31: Asriel, Siquem,
32: Semida, ug Hefer.
33: Kababayen-an la an mga anak ni Salfaad nga anak ni Hefer. An ira mga ngaran amo hira Maala, Noa, Hogla, Milca, ug Tirsa.
34: May-ada 52,700 nga kalalaken-an ini nga mga banay.
35: An tribo ni Efraim: an mga banay nira Sutala, Bequer, ug Teen.
36: Tikang kan Sutala an banay ni Heran.
37: May-ada 32,500 nga kalalaken-an ini nga mga banay.
: Amo ini an mga banay nga tulin ni Jose.
38: An tribo ni Benjamin: an mga banay nira Bela, Asbel, Airam,
39: Sufam, ug Hupam.
40: Tikang kan Bela an mga banay nira Ered ug Naaman.
41: May-ada 45,600 nga kalalaken-an ini nga mga hugpo.
42: An tribo ni Dan: an banay ni Suham
43: nga may-ada 64,400 nga kalalaken-an.
44: An tribo ni Aser: an mga banay nira Hemna, Jesui, ug Beria.
45: Tikang kan Beria an mga banay nira Heber ug Melquiel.
46: May anak nga babaye hi Aser nga ginngaranan kan Sera.
47: May-ada 53,400 nga kalalaken-an ini nga mga banay.
48: An tribo ni Neftali: an mga banay nira Jesiel, Guni,
49: Jeser, ug Silim.
50: May-ada 45,400 nga kalalaken-an ini nga mga banay.
51: Inmabot hin 601,730 an kadamo han ngatanan nga kalalaken-an nga Israelita.
52: Nagsiring kan Moises an Ginoo ,
53: Pagbahinbahin an tuna ngadto han mga tribo sumala han ira kadagko.
5456: Pagbahinbahin an tuna pinaagi hin pagripa, ngan ihatag in hiluag nga bahin ngadto hin dako nga tribongan in haligot nga bahin ngadto hin gutiay nga tribo.
57: Sakop han tribo ni Levi an mga banay nira Gerson, Cohat, ug Merari.
58: Upod hini dinhe an gurugudti nga mga banay nira Libni, Hebron, Moholi, Musi, ug Core. Hi Cohat amo an amay ni Amram
59: nga nakaasawa kan Jocabed nga anak nga babaye ni Levi, nga natawo didto ha Ehipto. Igin-anak ni Jocabed para kan Amram in duha nga anak: hira Aaron ug Moises, ngan hin anak nga babaye nga hi Miriam.
60: May upat nga mga anak hi Aaron: hira Nadab, Abihu, Eleazar, ug Itamar.
61: Nagkamatay hira Nadab ug Abihu han paghalad nira hin kalayo nga diri baraan ngadto han Ginoo .
62: Inmabot hin 23,000 an kadamo han mga Levita nga kalalaken-an nga usa ka bulan ngadto ha igbaw an panuigon. Ginlain la hira paglista tikang han iba nga mga Israelita, kay waray hira paghatagi hin bisan ano nga malon didto ha Israel.
63: Iginlista nira Moises ug Eleazar ini ngatanan nga mga banay han pag-ihapa nira han mga Israelita didto ha kapatagan han Moab, nga tabok han Salog Jordan tikang ha Jerico.
64: Naubos hin pagkamatay an mga tawo nga iginlista nira Moises ug Aaron dida han syahan nga pag-ihapa han mga Israelita didto han Kamingawan han Sinai.
65: Nagsiring an Ginoo nga magkakamatay hira ngatanan didto ha kamingawan, ngan nagkamatay manggud hira, gawas kanda Caleb nga anak ni Jefone, ug Josue nga anak ni Nun.