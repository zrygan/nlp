1: Tikang han Ginoo an ngatanan nga kanaadman,
: ngnan aada ha iya ha kadayonan an kinaadman.
2: Hin-o an makakaihap han mga turo han uran
: o han baras ha baybayon?
: Hin-o an makakaihap han mga adlaw han panahon nga waray tinikangan ngan waray kaposan?
3: Ano an kahitaas han kalangitan?
: Ano an kahiluag han tuna?
: Ano an kahilarom han kalalawdan?
: Hin-o an makakatugkad han Kinaadman?
: May-ada ba makakabaton hini nga mga pakiana?
4: Gintuha an kainaadman san-o han iba nga mga butang;
: nakada na ha kadayonan an sarabotan.
6: Iginpakita na ba hin tawo kon din tikang an Kinaadman?
: May-ada ba nakakasabot han iya talagsaon nga paagi?
8: Uusa la an may kinaadman ngan kinahanglan tumindog kita ha pagtahod ha atubangan han iya trono.
9: An Ginoo ngahaw na nagtuha han Kinaadman.
: Kinmita hiya han Kinaadman ngan kinilala niya an iya kapulsanan;
: sanglit ginpuno niya hin Kinaadman an ngatanan nga iya ginhimo.
10: Ginbahinan niya hin Kinaadman anngatanan nga mga tawo,
: kundi iginbubo niya ini ngadto han mga nahigugma ha iya.
11: Kon magtahod ka han Ginoo , ihahatag ha imo an kadungganan ug dungog.
: Pagpupudongpudong an ka hin kalipay ug pagrayhak.
12: An pagpasidungong han Ginoo usa nga kinasingkasing nga kalipay;
: mahatag ini ha imo hin hilawig ngan malipyon nga kinabuhi,
13: ngan magmamainuswagon ka ha kataposan.
: Bebendiyonan ka han Dyos ha adlaw hanimo kamatay.
14: An pagtahod han Ginoo amo an tinikangan ha Kinaadman.
: Iginhatag an Kinaadman ngadto han mga matinumanon
: didto pa ha tiyan han ira mga nanay.
15: Nag-ukoy hiya kauod ha aton tikang pa hadton naglabay nga mga panahon,
: ngna matapod ha iya an mga tiarabot nga katulinan.
16: An pagkahadlok han Ginoo amo an labi ka hingpit nga Kinaadman
: ginlilipay kita niya hin hingpit pinaagi han iya mga hatag
17: ngan ginpupuno iya an aton mg abalay ngan mga kamalig
: han ngatanan nga gin-uungara han aton mga kasingkasing.
18: An pagkahadlok kan Ginoo amo an bukad han Kinaadman
: nga nabuklad hin kalinaw ngan maupya nga panlawas.
19: Nagpapadara hiya han hibaro ngan sarabotan sugad han uran,
: ngan gindudugangan hin dungog adton mga nakarawat ha iya.
20: An pagkahadlok han Ginoo amo an gamot han Kinaadman;
: dayuday buhi an iya mga sanga.
22: Waray baribad para han kasina nga waray katadongan; makakapapukan ini ha imo.
23: Hulat ngan pagmapailobon ngan ha orhe malilipay ka nga ginbuhat mo ini.
24: Paghilom tubtob han pag-abot han panahon hin pagyakan, ngan maaangkon mo in bantog hin maupay nga buot.
25: May-ada bahandi an Kinaadman hin mga puplonganon nga makina-admananon, kundi gintatamay han mga makasasala an mga butang nga dyosnon.
26: Kon karuag mo nga magmaaram ka, tumana an mg asugo han Ginoo , ngan ihahatag ha imo an waray sukol nga Kinaadman.
27: An pagkahadlok han Ginoo amo an Kinaadman ngan usa nga pag-aram. Nakakalipay ha iya an kamaunongon ngan kamapainubsanon.
28: Pagmatinumanon hin pagbuhat han imo tuluohan; kon magsingba ka han Ginoo buhata ini hin kinasingkasing.
29: Paghirot han imo igyayakan, ngan ayaw buhat an pagkamalabyaw.
30: Ayaw hinpagkamapahitas-on; bangin ka mahulog ngan maalohan. Igpapadayag han Ginoo an imo mg atingo ngan papaubson ka niya ha atubangan han ngatanan didto han katig-oban, kay awaray ka kumadto hin pagsingba han Ginoo , lugod an imo kasingkasing puno hin pagkamalabyaw.