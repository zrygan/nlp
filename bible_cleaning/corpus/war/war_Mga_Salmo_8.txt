1: O Ginoo nga Ginoo namon,
: kinikita ha tuna an imo kaharangdon!
: An pagdayaw ha imo
: naabot ha kalangitan;
2: ginkakanta han kabataan ug minasus-an.
: Ha mga kaaway, waray nimo kahadlok, kakulba;
: pinakikiawayan mo adton ha imo nakontra.
3: Kon nakita ako han ginhimo mo nga kalangitan,
: han bulan ug han bitoon ha ira hinmumutangan
4: ano ngani an tawo
: nga imo hinunumduman?
: tawo man la hiya,
: nga imo nababarak-an?
5: Ginhimo ubos ha imo
: kundi imo hiya ginpudong-pudongan,
: han kaudganan han pagkaharangdon ug pagkadungganan.
6: Gintudlok mo hiya nga hadi han binuhat ngatanan;
: ginbutang mo hiya labaw han ngatanan nga mga butang
7: han mga karnero, kabakahan ug ihalas nga kamanampan,
8: han katamsihan, kaisdaan ug an mga buhat ha kadagatan.
9: O Ginoo nga Ginoo namon,
: kinikita ha tuna an imo kaharangdon!