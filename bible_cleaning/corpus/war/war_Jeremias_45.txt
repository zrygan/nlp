1: Dida han ikaupat ka tuig nga pagkahadi han Juda ni Joakim nga anak ni Josias, iginsurat ni Baruc an iginpasurat ko ha iya. Niyan ginsumatan ko hiya
2: nga nagsiring an Ginoo , an Dyos han Israel, Baruc,
3: nasiring ka, Nagtuturaw na ako! Gindugangan han Ginoo hin kabidoan an akon mga kakurian. Ginugul-an na ako hin pagnginuyngoy ngan diri na ako nakakapahuway!
4: Kundi ako nga Ginoo an magruruba han akon gintindog ngan maggagabot han akon gintanom. Pagbubuhaton ko ini dida ha bug-os nga tuna.
5: Nagbibiling ka ba hin talagsaon nga pagdumara ha imo? Ayaw pagbuhata ini. Ipadadara ko an karat-an ngadto han ngatanan nga mga tawo, kundi makakalikay ka han imo kinabuhi bisan ngain ka kadto. Ako nga Ginoo an nagyakan.