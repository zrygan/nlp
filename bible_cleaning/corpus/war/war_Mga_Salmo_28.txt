1: O Ginoo nga akon mananalipod, nagsasangpit ako ha imo.
: Pamatii an akon pagtawag!
: Kon diri mo ako batunon,
: mahitatampo ako hadton napakadto ha kalibutan han mga patay.
2: Pamatii ako kon magtawag ako ha imo hin pakibulig,
: kon alsahon ko an akon mga kamot ngadto han imo baraan nga Templo.
3: Ayaw ako paghukmi kaupod han mga magraot,
: hadton mga nagbubuhat hin karat-an
: mga tawo kanay mga pulong makisasangkayon,
: kundi may pagdumot ha ira mga kasingkasing.
4: Kastigoha hira tungod han ira ginbuhat,
: tungod han karat-an nga ira nabuhat.
: Kastigoha hira tungod han ngatanan nira nga mga binuhatan;
: hatagi hira han angay ha ira!
5: Diri nira gintatagad an ginbuhat han Ginoo
: o bisan pa an iya hinimo;
: sanglit kakastigohon niya hira
: ngan bubungkagon hira ha kadayonan.
6: Pagdayawa an Ginoo ;
: pinamatian niya an akon pagtawag hin pakibulig.
7: Naugop ngan nananalipod ha akon an Ginoo ;
: nasarig ako ha iya.
: Binubuligan ako niya ngan ginlilipay niya ako;
: gindadayaw ko hiya hin malipayon nga mga kanta.
8: Inuogopan han Ginoo an iya mga tawo;
: pinananalipdan ngan tinatalwas niya an iya pinili nga hadi.
9: Talwasa an imo mga tawo, O Ginoo ,
: ngan pakaupaya adton gin-angkon nimo nga mga tawo.
: Magin ira ka magmarangno,
: ngan pagmangnoi hira ha kadayonan.