1: Palaran adton nahadlok han Ginoo ,
: an nagtutuman han iya mga sugo!
2: Maaangkon mo an ginkinahanglan mo,
: may kalipay ngan kauswagan pa nimo.
3: Magigin-pareho an imo asawa
: hin ubas ha balay, damo gud an bunga.
: Mga anak mo mapapareho hira,
: hin olibo palibot han im' lamesa.
4: Sugad hini an kaupayan hin tawo,
: kon nahahadlok gud hiya an Ginoo .
: Paglilipayon gud hiya hin tutoo.
5: Ha Sion an Dyos maglipay gud ha imo!
: Kauswagan hadton Jerusalem unta
: tanan nga adlaw mo imo makikita!
6: Makita mo unta kaapuhan mo pa!
: Ha Israel an kalinaw maiya na!