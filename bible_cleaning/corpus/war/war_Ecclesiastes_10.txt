1: Nagbabaraho in usa ka botelya nga pahamot tungod hin patay nga mga langaw, ngan hinngangalimtan an gidadakoi nga kinaadman tungod hin gutiay nga kalurongan.
2: Kinaiya hin tawo nga may kinaadman an pagbuhat han matadong, ngan kinaiya hin lurong an pagbuhat han kasaypanan.
3: Hisasabtan an iya kalurongan bisan han mga diri kinikilala nga mga tawo nga iya igkakatapo ha dalan; hinsasabotan han ngatanan nga lurong hiya.
4: Ayaw pag-iwas han imo katungdanan kon masina ha imo an imo punoan; mapapasaylo an imo dagko nga mga kasaypanan kon humilom ka la ngan diri bumaton ha iya.
5: Iini in karat-an nga akon hinkit-an ha kalibutankarat-an nga binubuhat hin mga punoan.
6: Tinatagan hin higtaas nga mga katungdanan in lurong nga mga tawo, kundi hinngangalimtan an mga riko.
7: Hinkit-an ko in dikabayo nga mga oripon, samtang naglalakat la nga baktas sugad hin mga oripon an mga dagko nga pagkatawo.
8: Kon magluong ka, mahuhulog ka ngadto han luong. Kon magruba ka, basi makalusot ka han pader, kakagton ka hin halas.
9: Kon magpusak ka hin mga bato, an bato an makakasamad ha imo. Kon magtiak ka hin kahoy, masasamad ka hini.
10: Kon mangarol an imo parakol ngan diri mo pagbairon, mangungusog ka hin duro hin paggamit hini. Maupay nga andamon mo hin temprano an imo buruhaton.
11: Kawang la an kamaaram mo hin paglumay hin halas kon mauna an halas hin pagkagat ha imo.
12: An pulong hin tawo nga may kinaadman nahatag hin dungog ha iya, kundi an mga pulong in tawo nga lurong nakakapukan han iya kalugaringon.
13: Intremes la anay an pagtikang, ngan ha katapusan, tinuyaw na nga mga pulong.
14: Diri nahunong hin pagyinakan an luong.
: Waray usa nga maaram han sunod nga mahinanabo, ngan waray makakagsumat ha aton han mahinanabo katapos ta kamatay.
15: An tawo la nga uraura na hin kalurong nga diri na nakakatultol han iya balay an maggugool han iya kalugaringon hin waray la hinungdan nga trabaho.
16: Masamok in nasod kon batan-on pa an iya hadi, ngan mag-aga la hin kombite an iya mga pangulo.
17: Kundi palaran in nasod nga may hadi nga naglulugaring han iya mga kaladnganan, ngan may mga pangulo nga maaram mag-igo han pagkaon ug pag-inom.
18: Kon uraura na hin kahubya in tawo hin pag-ayad han iya atop, magtuturo ini ngan marurumpag an iya balay.
19: Nakakalipay ha imo an pagkombite, ngan nakakapalaksi ha imo an bino, kundi diri ka makakaangkon hini nga duha kon waray nimo kwarta.
20: Ayaw pagsuson han hadi, bisan hin hilom la, ngan ayaw pagsuson han riko, bisan ha imo higdaan nga kwarto. Bangin pagdad-on hin tamsi an iginyakan nimo ngan pagsumatan hira han imo iginsiring.