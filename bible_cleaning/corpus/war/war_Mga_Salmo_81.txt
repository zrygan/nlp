1: Goliat hin kalipay ha Dyos nga aton mananalipod;
: pagkanta hin mga pagdayaw ngadto han Dyos ni Jacob!
2: Tikangi an tokar ngan tokari an mga tamborin,
: pagtokar hin matahom nga tokar ha mga arpa ngan mga salteryo.
3: Huypa an budyong para han pyesta;
: kon bag-o an bulan ngan kon kadayaw ito.
4: Amo ini an balaod ha Israel,
: usa nga sugo tikang han Dyos ni Jacob.
5: Iginsugo niya ito ha mga tawo han Israel,
: han pagsulonga niya han tuna han Ehipto.
: Nabati ako hin diri kinikilala nga tingog nga nasiring,
6: Ginkuha ko ha iyo an magbug-at nga mga pinas-an;
: iginpabutang ko ha iyo an iyo mga alat.
7: Nagtawag kamo ha akon ngan gintalwas ko kamo han nakada kamo ha kakurian.
: Ginbaton ko kamo tikang han akon taragoan dida han bagyo;
: Ginpruybahan ko kamo didto han mga sapa ha Meriba.
8: Pamati han akon pahimangno, akon katawhan;
: O Israel, karuyag ko unta nga mamati kamo ha akon!
9: Kinahanglan diri gud kamo mag-alagad hin langyaw nga diyos,
: o magsingba kan bisan hin-o gawas ha akon.
10: Amo ako an Ginoo nga imo Dyos
: nga nagpagawas ha imo han tuna han Ehipto.
: Nganga ngan huhungiton ko ikaw.
11: Kundi waray gud mamati ha akon an akon katawhan;
: waray gud magsugot ha akon an Israel.
12: Sanglit ginpasagdan ko hira han ira kamasupakon ngan tinugotan pagbuhat han ira kinaruruyag.
13: Ungara ko gud unta nga mamati ha akon an akon katawhan;
: Ungara ko gud unta nga magsugot hira ha akon!
14: Pipirdehon ko dayon an ira mga kaaway ngan dadag-on an ngatanan nga ira mga pangontra.
15: Mayukbo hin kahadlok ha akon atubangan adton mga nagdudumot ha akon;
: mawawaray kataposan an ira kastigo.
16: Pakakaonon ko ikaw han gimamaupayi nga trigo
: ngan patutunghon ko ikaw hin ihalas nga dugos.