1: Tubtob san-o an imo paghingalimot
: ha akon, O Ginoo ?
: Ha kadayonan ba?
: Tubtob san-o an imo pagtago
: ha akon?
2: Tubtob san-o an akon pag-ilob
: han kakurian?
: ngan pagkinabido adlaw gab-i?
: Tubtob san-o an pagdinaog ha
: akon han akon mga kaaway?
3: Tan-awa ako, O Ginoo nga akon
: Dyos, ngan batona ako.
: Ibalik an akon kusog, ayaw itugot nga mamatay ako.
4: Ayaw itugot nga sumiring an akon mga kaaway, Amon hiya gindaog.
: Ayaw hira tugoti nga magrayhak tungod han akon pagkapukan.
5: Natapod ako han imo dayuday nga paghigugma;
: malilipay ako, kay tatalwason mo ako.
6: Magkakanta ako ha imo, O
: Ginoo ,
: kay nagin maupay ka ha akon.