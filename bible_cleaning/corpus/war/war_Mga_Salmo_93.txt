1: Hadi an Ginoo ! Hiya binadoan
: hin pagkaharangdon ngan hin pagkakusgan.
: Diri mababantad inin kalibutan,
: iginpahimutang gud ha kadig-onan.
2: Im' trono, Ginoo , tindog na nga daan,
: nga marig-on tikang pa ha tinikangan.
: San-o magtikang an mga katuigan,
: ikaw nakada na ha kamaihaan.
3: Mga kahiladman hadton kalalawdan,
: nga hin aringasa amo'n tinikangan.
: Nagoliat, nasinggit, ngan nagngungurob,
: han pagkadagko han ira mga balod.
4: Labaw pa gud hiya hin pagkagamhanan,
: kay han dinaguhob hadton kalalawdan,
: kay han mga balod hadton kadagatan,
: Ginoo ha langit gamhanan han tanan.
5: O Ginoo , an imo mga balaod,
: waray pagkabantad nagpapadayon gud;
: ngan an imo Templo baraan nga gayod,
: ha kadayonan gud baraan matuod.