1: Pagdayawa, pagdayawa an Ginoo !
: Pagdayawa an Dyos dit' han iya Templo.
: Dit' ha langit pagdayawa hiya niyo,
: dayawa an iya kakusgan hin duro!
2: Pagdayawa h'ya kay dagko an nahimo,
: dayawa an labaw n'ya nga pagkadako!
3: Hin mga trompeta pagdayawa niyo,
: hin mga arpa ngan hin mga salteryo!
4: Hin gimbal ug sayaw pagdayawa hiya,
: dayawa hin mga arpa, mga plawta!
5: Tunog hin mga datsin dayawa hiya,
: hin dagko nga datsin hiya pagdayawa!
6: Tanan butang ha Ginoo padayawa,
: tanan butang buhi nga naggiginhawa!
: Pagdayawa an Ginoo , pagdayawa!
: Pagdayawa an Dyos, pagdayawa hiya!