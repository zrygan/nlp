1: Tinman-aw ak' ngadto hadton kabukiran;
: diin ba titikang adton akon tabang?
2: Akon tabang natikang han Ginoo man,
: nga naghimo han tawo ngan kalangitan.
3: Diri hiya matugot nga mapukan ka,
: imo panalipod pirme nagmamata.
4: Panalipod han Israel pagtan-awa,
: diri piraw ngan di' nakaturog hiya.
5: Magbabantay gud ha imo an Ginoo ,
: sapit nimo hiya pagpandong ha imo.
6: Kapaso han adlaw di' ka maaano,
: O bulan ha gab-i di' ka mapapaso.
7: Tikang han ngatanan mga kataragman,
: tatalwason ka han Dyos, pananalipdan.
8: Ha imo pag-abot ngan imo paggikan,
: bantay mo h'ya yana ngan ha kadayonan.