1: An napakadto han Ginoo hin pagsalirong,
: ngan hin pagsalipod, han Makagarahum,
2: an makakasiring hini ha Ginoo ,
: Amo ikaw an naugop ha akon ug nasalipod,
: ikaw an akon Dyos; aada ha imo an akon pagtapod.
3: Igagawas ako niya ha ngatanan nga kataragman;
: ngan han ngatanan nga nakakamatay nga balatian.
4: Tatahoban ka han iya mga pako,
: waray mo kahadlok, ha iya pagmangno.
5: Kataragman ha gab-i, ayaw kahadlok,
: ha adlaw nga pagsulong, ayaw kahulop.
6: Ug hin sakit nga tikang ha kasisidman,
: ngan han magraot nga buhat ha kapaw-an.
7: Damo ha imo ligid in bangin mapukan,
: hin darodamo pa ikaw paglilibotan,
: kundi diri ka gud paglalabtan.
8: Han imo mga mata, imo hikikit-an,
: nga an mga magraot iya pagsisirotan.
9: An Ginoo imo nagin darangpanan,
: an Gilalabawi imo nagin salipdanan.
10: Waray ha imo masulong nga karat-an,
: ngan waray masupil han imo puroy-anan.
11: Mga anghel han Dyos ikaw pagmamangnoan,
: pagbantay ha imo dida ha paglalaktan.
12: Sasapnayon ka nira basi diri ka mapilasan,
: an imo mga tiil diri mahisampak ha kababtoan.
13: Mga liyon ug halas imo pagtatamakan,
: magpintas nga liyon ug mga ibingan.
14: Nasiring man an Dyos, Akon tatalwason
: hira nga nahigugma ha akon;
: an ngatanan nga magtug-an
: nga ako Ginoo , akon pananalipdan.
15: Kon magtawag hira akon pamamatian,
: uupdan ko hira kon may-ada kakurian;
: tatabangan hira ngan pagpapasidunggan.
16: Babaloson ko hira hin kinabuhi nga dayon,
: ngan akon hira ngatanan pagtatalwason.