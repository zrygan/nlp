1: Kay ano nga an kanasoran,
: nagplano man hin kasamokan?
: Kay ano nga an mga tawo,
: waray hangkag nga hin plano naghimo?
2: Nasupak, nasupil an ira kahadian,
: nagkaarabuyon pa an ira mga punoan;
: han Ginoo nga Dyos hin pagkontra,
: pati an Hadi nga ginpili nira.
3: Gawas kita han pagkahadi nira,
: isalikway ta an ira pagdumara.
: Amo ini an siring nira.
4: Tikang ha langit han iya trono,
: gintinawaan la hira han Ginoo .
: Gintamay an ira maluya nga plano.
5: Ha iya kasina, hira ginpahimangno;
: ginhadlok hira han kapungot niya nga duro.
6: Iya siring, Ha Sion, bukid nga baraan,
: an akon hadi akon igbubutang.
7: Siring han hadi, Akon ipapahibaro,
: an pulong ha akon han Ginoo .
: Nagsiring hiya, Ikaw an anak ko,
: Yana nga adlaw ako an amay nimo.
8: Pangaro kay ikaw akon tatagan,
: imo an ngatanan nga kanasoran,
: ug an bug-os nga kalibutan.
9: Mahigpit nga gahom an imo paghadi ha ira,
: Magsasarang hira sugad hin buong nga daba.
10: Mga kahadian, pamatii ako,
: hini nga akon pahimatngon ha iyo;
: pag-aram kamo hini nga pagturon-an,
: kamo nga mga punoan han kalibutan
11: Pagataman upod hin kahadlok han Ginoo ,
: ha iya atubangan pangurog
12: ngan yukbo;
: ngan bangin dumugang an iya kasina,
: ngan mapatay kamo hin tigda.
: Malipayon an ngatanan nga mapakadto,
: hin panalipod ha iya pangaro.