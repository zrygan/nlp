1: Pagdayawa, pagdayawa an Ginoo !
: Tikang ha langit dayawa an Ginoo ;
: kamo ngatanan nga nag-uokoy didto,
: didto han kahitas-an ngatanan kamo.
2: Pagdayawa gud hiya niyo ngatanan,
: kamo nga iya mga kaangelisan.
: Ngan dayawa man hiya niyo ngatanan,
: nga iya langitnon nga kasondalohan.
3: Pagdayawa hiya, adlaw ngan han bulan,
: pagdayawa, magpawa nga kabiton-an.
4: Dayawa, gihitaasi'ng kalangitan,
: ngan an igbaw han langit nga katubigan.
5: Papagdayawa an binuhat ngatanan,
: padayawa han kanan Ginoo ngaran!
: Kay nagsugo hiya ha iya pagyakan,
: ngan nahimo hira nga iya ginlarang.
6: Ha iya ngahaw nga pagsugo, pagyakan,
: ini nga mga binuhat nanhimutang.
: Ha ira mga dapit nga kadayonan,
: ngan diri na hira makakalaris man.
7: Dayawa'n Ginoo tikang katunaan,
: kamanampan ha dagat ngan kahiladman.
8: Linti, uran yelo, esno, kadampogan,
: kabagyohan, iya sugo gintutuman.
9: Pagdayawa hiya, pungtod, kabukiran,
: prutas nga kakahoyan ngan kagurangan.
10: Hayop, layaw nga kamanampan ngatanan,
: adton mga halad ngan an katamsihan.
11: Dawaya h'ya, tanan hadi ngan katawhan,
: tanan nga prinsipe ngan mga punoan.
12: An kadaragan-an ngan kaolitawhan,
: mga tigurang ngan mga kabataan.
13: Papagdayawa niyo hira ngatanan,
: padayawa han kanan Ginoo ngaran.
: Iya ngaran labaw gudman han ngatanan,
: gahom n'ya igbaw han tuna, kalangitan.
14: Adton iya nasod iya ginparig-on,
: bas' han iya katawhan h'ya pagdayawon.
: Katawhan Israel iya higugmaon.
: Pagdayawon an Ginoo , pagdayawon.