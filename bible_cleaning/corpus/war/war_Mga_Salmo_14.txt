1: An mga lurong nasiring ha ira kalugaringon,
: Waray gud Dyos!
: Mga magraot hira ngatanan,
: ngan ginbuhat nira in magpakalilisang nga mga butang;
: waray gud usa nga nagbubuhat hin matadong.
2: Tikang ha langit natan-aw an Ginoo ngadto han anak han mga tawo
: pagkita kon may-ada ba nagawi hin matadong,
: ngan nagsisingba ha iya.
3: Kundi nagsayop hira ngatanan;
: hira ngatanan ubos magraot.
: Waray usa ha ira nga nagbubuhat hin matadong,
: waray gud bisan usa.
4: Diri ba hira maaram?
: napakiana an Ginoo .
: Mga tapang ba ini ngatanan nga mga magburuhat hin maraot?
: Nabubuhi hira pinaagi hin panikas han akon mga tawo,
: ngan diri hira nag-aampo ha akon.
5: Kundi malilisang gud hira,
: kay kaupod an Dyos han mga nasugot ha iya.
6: Ginkakawang han mga magburuhat hin maraot an mga larang han kablas,
: kundi an Ginoo amo an iya panalipod.
7: Nag-aampo ako nga umabot na unta an katalwasan
: tikang ha Sion ngadto ha Israel.
: Hin ka malipayon han mga tawo han Israel kon ibalik na liwat han Ginoo an ira kamainuswagon!