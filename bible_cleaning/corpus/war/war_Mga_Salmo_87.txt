1: An Dyos an nagtindog hadton syudad niya,
: ha baraan nga bukid ini pagtindoga.
2: Syudad Jerusalem iya hinigugma,
: labaw bis' diin ha Israel nga tuna.
3: Syudad han Dyos, imo na nga pamatian,
: Mga butang ur'sahon iya ginyakan
4: Paglista ko'n mga nasod nga natuman,
: lakip ko'n Ehipto ug Babilonia man.
: Ngan masiring ak' hiunong han Filistia,
: hiunong han Tiro ngan hadton Etiopia;
: nga hira ngatanan masasakop niya,
: masasakop han Jerusalem nga tuna.
5: Hiunong han Sion ini'n igyayakan
: tanan nasod maiiya ginsakopan;
: ngan an Dyos nga amo'n Labaw han ngatanan,
: mahatag gud ha iya hin karig-onan.
6: Malista'n Ginoo han mga katawhan,
: bas' magin taga-Jerusalem an tanan.
7: An ngatanan nga didto'n iya urokyan,
: magkakaranta ngan magsasarayaw man.