1: Pag-unong, kamatadong ak' kakantahon,
: ha imo, Ginoo , akon aawiton.
2: Panggawi ko diri magmamasalaypon;
: san-o ka pa ngani kakadi ha akon?
: Magpuputli ako han akon urokyan;
3: magraot nga buhat di' ko tutugotan.
: Napupungtan ko an mga binuhatan
: han nabaya han Dyos nga mga katawhan.
: Diri ako manginginlabot ha ira,
: ngan maupay nga pasagdan nala hira.
4: Diri na gud ako magmamalimbongon,
: bis' karat-an diri paghunahunaon.
5: Tawo nga matamay akon pupuohon,
: nga han iya sangkay naglilinibakon.
: Diri manta ako hin tawo mauyon,
: hadton parayawan ngan mapahitas-on.
6: An matinumanon han Dyos karuyag ko,
: ngan pauokyon ko ha akon palasyo;
: hira nga tinuod nga tangkod nga tawo,
: pagsirbe ha akon hira tugotan ko.
7: Waray gudman mga tawo nga buwaon nga makakaukoy ha palasyo nakon;
: waray salingkapaw man nga malimbongon ha atubangan ko makakagpadayon.
8: Adlaw-adlaw akon gud pagpupuohon,
: tanan nga magraot hinin tuna naton;
: tanan nga magraot ak' paiiwason,
: tikang hadton syudad han Ginoo naton.