1: Dida han syahan nga adlaw han ikaduha nga bulan han ikaduha ka tuig tikang gumawas ha Ehipto an mga tawo han Israel, naghimangraw an Ginoo kan Moises didto han iya Tulda ha Kamingawan han Sinai. Nagsiring hiya,
2: Pag-iihapon niyo ngan hi Aaron an mga tawo han Israel pinaagi hin mga banay ngan pinaagi hin mga panimalay. Iglilista niyo an mga ngaran han ngatanan nga kalalaken-an
3: nga 20 o labaw an panuigon nga angay magsondalo.
4: Hahangyoon niyo hin pagbulig ha iyo in usa nga puno hin banay tikang han kada tribo.
516: Amo ini an kalalaken-an nga mga pangulo dida han ira mga tribo nga napili para hini nga buruhaton
: Ruben
: Hi Elizur nga anak ni Sedeur
: Simeon
: Hi Selumiel nga anak ni Zurisadai
: Juda
: Hi Naason nga anak ni Aminadab
: Isacar
: Hi Natanael nga anak ni Zuar
: Zabulon
: Hi Eliab nga anak ni Helon
: Efraim
: Hi Elisama nga anak ni Amiud
: Manases
: Hi Gamaliel nga anak ni Pedasur
: Benjamin
: Hi Abidan nga anak ni Gideoni
: Dan
: Hi Ahiezer nga anak ni Amisadai
: Aser
: Hi Pagiel nga anak ni Ocran
: Gad
: Hi Eliasaf nga anak ni Deuel
: Neftali
: Hi Ahira nga anak ni Enan
1718: Binuligan hini nga dose nga kalalaken-an, gintirok nira Moises ug Aaron an bug-os nga bungto dida han syahan nga adlaw han ikaduha nga bulan ngan iginlista an ngatanan nga mga tawo pinaagi hin mga banay ngan pinaagi hin mga panimalay. Iginlista ngan gin-ihap an mga ngaran han ngatanan nga kalalaken-an nga 20 ka tuig o labaw an panuigon,
19: sumala han iginsugo han Ginoo . Iginlista ni Moises an mga tawo didto ha Kamingawan han Sinai.
2046: Iginlista an mga ngaran han kalalaken-an nga 20 ka tuig o labaw an panuigon nga angay magsondalo, sumala han banay ngan hin mga panimalay, tikang han tribo ni Ruben nga suhag nga lalake ni Jacob. Amo inin nasunod an mga total
: Ruben
: ,500
: Simeon
: ,300
: Gad
: ,650
: Juda
: ,600
: Isacar
: ,400
: Zabulon
: ,400
: Efraim
: ,500
: Manases
: ,200
: Benjamin
: ,400
: Dan
: ,700
: Aser
: ,500
: Neftali
: ,400
: Total
: ,550
47: Waray iglista upod han iba nga mga tribo an mga Levita
48: kay nagsiring an Ginoo kan Moises,
49: Kon mag-ihap ka han kalalaken-an nga angay magsondalo, ayaw ig-upod an tribo ni Levi.
50: Himoa lugod an mga Levita nga tinaporan han akon Tulda ngan han ngatanan nga mga kasangkapan hini. Hira an magdadara hini ngan han mga kasangkapan hini; hira an mag-aalagad ngan mag-aataman hini, ngan hira an magkakampo palibot han Tulda.
51: Kada pagbabalhin niyo han iyo kampo, pagbubulkason han mga Levita an Tulda ngan pagtitindogon liwat ini didto han kada bag-o nga karampohan. An bisan hin-o nga humarani han Tulda pagpapatayon.
52: Magkakampo an iba nga mga Israelita pinaagi han ira mga hugpok hin mga sondalo an kada tawo upod han iya kalugaringon nga hugpo ngan ha ubos han iya kalugaringon nga bandera.
53: Kundi magkakampo an mga Levita palibot han Tulda ha pagbantay hini, basi waray tawo nga humarani ngan mag-aghat han akon kasina hin paghampak han bungto han Israel.
54: Sanglit ginbuhat han mga tawo han Israel an ngatanan nga iginsugo han Ginoo kan Moises.