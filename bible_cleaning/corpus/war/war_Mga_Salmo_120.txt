1: Nagtawag ako ha Ginoo han nakada ako ha kakurian,
: ngan ginbaton ako niya.
2: Talwasa ako, O Ginoo ,
: tikang han mga buwaon ngan mga maglingo!
3: Ano an bubuhaton han Dyos ha iyo nga mga buwaon?
: Uunanhon niya pagkastigo ha iyo?
4: Pinaagi hin magtarom nga mga pana hin sondalo,
: pinaagi hin naglalaga nga mga baga!
5: Sugad kamaraot hin pag-ukoy ha Mesec
: an pag-ukoy tampo ha iyo,
: o tampo han katawhan han Kedar!
6: Nakag-ukoy ako hin maiha hin duro
: upod hin katawhan nga nagdudumot han kalinaw!
7: Karuyag nira in araway,
: kon nagyayakan ako hiunong hin kalinaw.