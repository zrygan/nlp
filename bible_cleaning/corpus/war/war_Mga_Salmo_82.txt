1: Nangungulo an Dyos didto ha langit nga hukmanan,
: diin naghuhukom hiya han mga kadiyosan
2: Undang na paghukom hadton diri mga husto,
: ngan pagpalabi hadton mga magraot nga tawo.
3: Panalipdi adton mga kablas ug ilo,
: ugopi adton mga waray ug kabos hin duro.
4: An mga pobre, makalolooy, tabangan mo,
: bawia ha gahom han magraot nga tawo.
5: Katapang niyo, kulang hin sarabotan,
: hin kamagraot niyo nga katawhan;
: waray na ha iyo an katadongan,
: nawara na dinhe hinin kalibutan.
6: Mga diyos kamo' akon na ginyakan,
: Anak han Gilalabawi kamo ngatanan.
7: Kundi mapatay kamo sugad hin tawo,
: sugad hin hadi an kapukan niyo.
8: Bangon, O Dyos, mandoi an kalibutan,
: kay ikaw an tag-iya han kanasoran.