1: Hadi an Ginoo ! Pagkalipay, tuna!
: Kapupod-an ha dagat, pagkalipay na!
2: Magdakmol nga dampog nalibot ha iya;
: matadong ug husto an paghadi niya.
3: Kalayo amo an ha iya nauna,
: pag-ugtang han kaaway palibot niya.
4: Iya kikidlat lamrag ha kalibutan,
: nakurog an tuna nga linalamragan.
5: Natutunaw bisan adton kabukiran,
: sugad hin taro ha iya atubangan;
: kay amo gud hiya an Ginoo gudman,
: an Ginoo han bug-os nga kalibutan.
6: Iginsasangyaw na hadton kalangitan
: ha ngatanan adton iya katadongan;
: ngan han mga nasod ini hinkikit-an.
: An himaya niya kita han katawhan.
7: Tanan nga nasingba hin mga ladawan puro hira manta nga kaaalohan;
: an ngatanan gud nga kadiyosdiyosan hira mayukbo ha iya atubangan.
8: An imo katawhan, an bungto han Sion nalilipay hira nagmamalipayon;
: mga syudad han Juda rayhak gihapon,
: tungod, O Dyos, han imo mga paghukom.
9: Ginoo Makagarahum han Ngatanan,
: labaw nga punoan hinin kalibutan;
: larulabaw ka hin duro han ngatanan,
: han ngatanan gud nga kadiyosdiyosan.
10: An aton Ginoo nahigugma gudman
: hadton mga nagdudumot han karat-an;
: iya mga tawo pinananalipdan,
: binabawi ha magraot nga katawhan.
11: Nasilaw an lamrag ha mga magtadong,
: an mga mag-upay nagmamalipayon;
12: rayhak ha Ginoo , magtadong ngatanan,
: iya baraan ngaran pasalamatan.