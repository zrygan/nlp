1: An Ginoo an magmarangno ha akon,
: dida ha iya waray ko iiliwon.
2: Gindara ako ngadto hin kabanwaan,
: ngadto hin pahuwayan nga kapatagan.
: Gindara ako niya ngadto han linaw,
: tubig nga bulong hin kapaso ug kauhaw.
3: Hin bag-o nga kusog hi ako tinagan,
: ha matadong nga dalan ako gin-unhan;
: pagtuman niya han iya ginsaaran.
4: Bisan kon magtarap ako han kasisidman,
: Ginoo , waray ko sadang kahadlokan;
: kay ikaw man an akon inuupdan,
: imo tungkod ug tabog an akon abayan.
5: Hin sasaro para ha akon ikaw naghikay,
: ha atubangan han akon mga kaaway.
: Kinarawat ako, imo ginpasidunggan,
: ginpalapwas nimo an akon irimnan.
6: Magpapabilin an imo paghigugma,
: samtang nga aanhi pa ako ha tuna.
: Ngan an imo balay akon puroy-anan,
: nga buhi pa ako ha mga katuigan.