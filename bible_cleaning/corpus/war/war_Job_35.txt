12: Job, dako nga sayop an imo pagsiring
: nga waray ka sala ha atubangan han Dyos,
3: o pagpakiana han Dyos, Nakakadarahig ba ha imo an akon sala?
: Ano man an akon nakuha hin diri pakasala?
4: Babatonon ko ikaw ngan an imo kasangkayan liwat.
5: Tan-awa daw an langit! Kitaa hin kahitaas han mga dampog!
6: Kon nakakasala ka, diri ito nakakadaot han Dyos.
: Kon nakakadamo ka pakakasayop, nakakadarahig ba ini ha iya?
7: Nabulig ka ba han Dyos pinaagi han imo pagkamatadong?
: Diri an Dyos nagkikinahanglan ha imo.
8: An imo igkasi-tawo amo an nag-aantos tungod han imo mga sala,
: ngan an maupay mo nga ginbubuhat nakakabulig ha iya.
9: Kon ginraraogdaog an mga tawo, naghaharoy hira;
: nasangpit hira hin usa nga magtatalwas ha ira.
10: Kundi diri hira naayop han Dyos nga Magburuhat nira,
: nga nahatag ha ira hin paglaom dida han gisisiromi nira nga mga takna.
11: Diri hira naayop han Dyos nga naghihimo ha aton nga makinaadmananon,
: nga labaw ka makinaadmananon an tawo kay han bisan ano nga mananap o tamsi.
12: Natawag hira hin pakibulig, kundi diri nabaton an Dyos,
: kay mga magpinahitas-on ngan magraot hira nga mga tawo.
13: Waray la pulos para ha ira an pagtawag;
: diri nakita o nadungog ha ira an Dyos nga Labi Kamakagarahum.
14: Job, nasiring ka nga diri ka nakita han Dyos,
: kundi hulat upod in pag-ilob kay hinbatian na niya an imo sumbong.
15: An imo hunahuna nga diri nakastigo an Dyos,
: nga diri gud hiya nanginginano han sala.
16: Waray la pulos para ha imo an pagyinakan;
: dayag kaupay nga diri ka maaram han imo ginyiyinakan.