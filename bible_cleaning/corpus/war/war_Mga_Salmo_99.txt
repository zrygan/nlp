1: An naghahadi amo na an Ginoo ,
: yana pakuroga na an mga tawo
: igbaw'n mga kerubin an iya trono, hiya nalingkod, tuna bay-og hin duro.
2: Gamhanan an Ginoo didto ha Sion,
: hiya'n labaw han tanan nga mga nasod.
3: Tanan magdayaw ngaran n'ya nga harangdon ngan dako ug hiya baraan gihapon.
4: Gamhanan hadi, higugma mo'n matadong,
: ha Israel hustisya im' ginparig-on;
: ikaw an nagdara han pagkamatadong,
: ngan pagtagad han ngatanan nga turopong.
5: An Ginoo aton gud nga pagdayawon,
: amo hiya an Ginoo nga Dyos naton,
: didto han iyo trono aton singbahon,
: pagkabaraan niya, aton pagdaygon!
6: Moises ug Aaron iya kapadian,
: ngan hi Samuel usa liwat han kadam-an
: nga nag-ampo, nagsangpit han iya ngaran,
: nagsangpit han Ginoo ngan ginbaton man.
7: An iya paagi ha ira pagyakan,
: harigi nga dampog an gintitikangan;
: mga balaod niya ira gintuman,
: an ginhatag niya nga kasugoanan.
8: At' Ginoo nga Dyos ha ira nagbaton,
: ikaw nga Dyos, ha ira mapasayloon;
: kundi ikaw an nakastigo gihapon hadton ira mga pagkamasal-anon.
9: An Ginoo nga aton Dyos pagdayawon,
: didto han iya baraan gud nga pungtod
: ngan angay gud hiya naton pagsingbahon,
: kay baraan an Ginoo nga Dyos naton.