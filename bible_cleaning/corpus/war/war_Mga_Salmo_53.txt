1: Nasiring ha ira ngahaw an mga lurong,
: Waray Dyos.
: Magraot hira ngatanan,
: ngan nagbuhat hira hin makalilisang nga mga butang;
: waray gud usa nga nagbubuhat hin matadong.
2: Natan-aw an Dyos tikang ha langit ngadto han mga tawo
: pagkita kon may-ada ba ha ira maaram,
: nga nagsisingba ha iya.
3: Kundi binmulag hira ngatanan;
: hira ngatanan ubos magraot.
: Waray usa ha ira nga nagbubuhat hin maupay,
: waray bisan usa.
4: Diri ba hira maaram? napakiana an Dyos,
: Mga tapang ba ini nga mga magburuhat hin maraot?
: Nabubuhi hira pinaagi hin panikas han akon katawhan,
: ngan diri gud hira nag-aampo ha akon.
5: Kundi mahahadlok gud hira,
: sugad han waray pa gud nira kahadloki,
: kay pagpapasadngon han Dyos an mga tul-an
: han mga kaaway han iya mga tawo.
: Iginsikway hira han Dyos,
: sanglit pagpipirdehon gud hira han Israel.
6: Umabot unta ha Israel an katalwasan tikang ha Sion.
: Hin kamalipayon han mga tawo han Israel kon pauswagon na liwat hira han Dyos!