1: O Dyos, panalipdi ngan bantayi ako,
: nadangop ako hin pag-ayop ha imo.
2: Siring ko ha imo,
: Ikaw, Ginoo ko,
: akon kaupayan natikang ha imo.
3: Pagkamaupay gud han
: matinumanon nga mga katawhan han Ginoo naton!
: An pakigkaupod ha ira hin dayon,
: gidadakoi gud nga kalipay nakon.
4: Ha ira ngahaw damo nga kasamokan,
: an naayop hin lain nga kadiyosan;
: mapahirayo ako han ira paghalad,
: han ira kadiyosan hin pag-alagad.
5: Ikaw la, O Dyos, an akon maaangkon,
: ngan ikaw gud la an mahatag ha akon
: han ngatanan nga mga kinahanglanon;
: aada ha imo kamot
: an akon kabubuwason.
6: Imo mga hatag hin kaurosahon,
: kamag-upay an imo upa ha akon.
7: Dayawon an Dyos,
: an nagdara ha akon,
: ha gab-i akon konsensya nagpahinumdom.
8: Pirme aanhi ha akon an Ginoo ,
: suok hiya, diri mababantad ako.
9: Magpapasalamat ako nga malipayon,
: ngan waray gud sadang kahadlokan nakon.
10: Kay imo ako ginsalipdan han kamatayon,
: pirme ako ha imo masinugtanon.
: Ngan diri ka gud ha akon masalikway,
: nga mahitampo ako han mga patay.
11: Ipapakita mo ha akon an dalan,
: han kinabuhi nga waray kataposan;
: malipayon ako ha imo atubangan,
: han tim-os nga kalipay ha kadayonan.