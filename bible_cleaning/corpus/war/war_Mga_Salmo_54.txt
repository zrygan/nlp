1: O Dyos, talwasa ako pinaagi han imo gahom;
: talwasa ako pinaagi han imo kusog!
2: Pamatii an akon pag-ampo, O Dyos;
: pamatii an akon mga pulong!
3: Tiabot pag-atake ha akon an magpahitas-on nga mga tawo;
: nagtitinguha pag-iparatay ha akon an magbangis nga mga tawo
: mga tawo nga diri nanginginlabot han Dyos.
4: Maaram ako nga an Dyos an akon parabulig,
: nga an Ginoo an akon paragpanalipod!
5: Kastigohon unta han Dyos an akon mga kaaway pinaagi han ira kalugaringon nga karat-an!
: Paglalaglagon hira niya kay matinumanon hiya.
6: Ginoo , malipayon ako nga maghahalad ha imo hin halad-sinunog;
: magpapasalamat ako ha imo, kay maupay ka.
7: Gintalwas mo ako tikang han ngatanan ko nga kakurian,
: ngan hinkit-an ko nga napirde an akon mga kaaway.