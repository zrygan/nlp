1: May-ada upat nga anak hi Isacar: hira Tola, Jasub, Pua, ug Simron.
2: Hi Tola may-ada unom nga anak: hira Uzi, Rafaya, Jeriel, Jamai, Jebsem, ug Samuel. Amo ini hira an mga pangulo han mga panimalay han banay ni Tola ngan mga bantogan ini hira nga mga sondalo. Ha panahon ni Hadi David nag-abot hin 22,600 an ira mga tulin.
3: Hi Uzi may-ada usa nga anak, hi Israhia ngan hi Israhia may-ada upat nga anak: hira Micael, Obadias, Joel, ug Jesia. Mga pangulo ini hira hin mga panimalay.
4: Damo liwat an ira mga asawa ug mga anak nga an ira tulin nakahatag hin 36,000 nga mga sondalo.
5: An sinurat nga lista han ngatanan nga panimalay han tribo ni Isacar nag-abot hin 87,000 nga mga kalalaken-an nga batid nga mga paraaway.
6: Hi Benjamin may-ada tulo nga anak: hira Bela, Becor, ug Jadiel.
7: Hi Bela may-ada lima nga anak: hira Esbon, Uzi, Uziel, Jerimot, ug Urai. Mga puno ini hira hin mga panimalay dida han banay, ngan mga bantogan nga mga sondalo. Lakip han ira tulin in 22,034 nga mga batid nga paraaway.
8: Amo ini an mga anak ni Becor: hira Samira, Joas, Elieser, Elioenai, Amri, Jerimot, Abia, Anatot, ug Almat.
9: Dida han sinurat nga lista han ira tulin pinaagi hin mga panimalay may-ada nalista nga 20,200 nga mga batid nga paraaway.
10: Hi Jadiel may-ada usa nga anak, hi Balan, ngan may-ada hi Balan pito nga anak: hira Jehus, Benjamin, Aod, Canana, Zetan, Tarsis, ug Ahisabar.
11: Mga puno ini hira hin mga panimalay dida han banay, ngan mga bantogan nga mga sondalo. Lakip dida han ira tulin in 17,200 nga batid nga mga paraaway.
12: Upod dida hini nga tribo hira Sefam ug Hafam nga mga anak ni Hir.
: Usa la an anak ni Dan: hi Hasim.
13: May-ada upat nga anak hi Neftali: hira Jasiel, Guni, Jeser, ug Selum. Mga tulin ini hira ni Bilha.
14: Hi Manases may-ada duha nga anak: hira Esriel ug Maquir nga amay ni Galaad. An aruasawa ni Manases ngan iroy hini nira amo in usa nga babaye nga taga-Aramea.
15: Hi Maquir nakaagi hin maaasawa nira Hafam ug Sefam. An bugto nga babaye ni Maquir amo hi Maaca. May-ada ikaduha nga anak ni Maquir nga amo hi Salfaad, ug ubos la kababayen-an an anak ni Salfaad.
16: Hi Maaca nga asawa ni Maquir nag-anak hin duha: hira Fares ug Sares. Hi Sares may-ada duha nga anak: hira Ulam ug Recan.
17: Hi Ulam may-ada anak, hi Dedan. Amo ini an mga tulin ni Galaad, nga anak ni Maquir ug apo ni Manases.
18: Hi Hamolequet, nga bugto nga babaye ni Galaad, amo an iroy nira Isod, Abieser, ug Mohola.
19: An mga anak ni Semida amo hira Ahin, Siquem, Leci, ug Aniam.
20: Amo ini an mga tulin ni Efraim: hira Sutala, Bared, Tahat, Eliada, Tahat,
21: Sabad, ug Sutala. May-ada pa duha nga anak hi Efraim: hira Eser ug Eliada nga ginpatay dida han ira pangawat han mga baka han mga taga-Gat.
22: Nagmasulob-on an ira Amay, hi Efraim, hin maiha nga mga adlaw ngan kinmadto ha iya an iya mga kabugtoan hin pagliaw ha iya.
23: Niyan nakighilawas hiya han iya asawa ug nag-anak hira. Ginngaranan niya kan Berias tungod han kasamokan nga inmabot han ira panimalay.
24: May-ada hi Efraim anak nga babaye, hi Sara. Amo ini hiya an nagtindog han duha nga bungto han Betoron: an Iraya Betoron ug an Ilawod Betoron ngan han bungto han Osensera.
25: May-ada liwat anak hi Efraim nga lalake, hi Rafa, kanay mga tulin amo inin masunod: Resef, Tale,
26: Taan, Laadan, Amiud, ug Elisama nga amay ni Nun.
27: Hi Nun amo an amay ni Josue.
28: An mga katunaan nga ira nakuha ngan gin-ukyan amo an Betel ug an mga bungto nga palibot han Betel tubtob ngadto ha sinirangan nga dapit, ha Noran ug ngadto ha katundan nga dapit, ha Gaser ug an mga bungto palibot hini. Lakip dinhe an mga syudad han Siquem ug Aza, ug an mga bungto palibot hini nga mga syudad.
29: An mga tulin ni Manases amo an nakatag-iya han mga syudad han Betsan, Tanac, Magido, ug Dor ngan an ngatanan nga mga bungto palibot hini nga mga syudad.
: Amo ini ngatanan an mga katunaan ug dapit nga gin-ukyan han mga tulin ni Jose nga anak ni Jacob.
30: Inin masunod amo an mga anak ni Aser: hira Jemha, Jesua, Jesui, ug Beria, ug usa nga anak nga babaye, hi Sara.
31: Hi Beria may-ada duha nga anak: hira Heber ug Melquiel nga amay ni Barsahit.
32: May-ada tulo nga mga anak hi Heber: hira Heplat, Somer, ug Jotam, ngan hi Sua amo an iya anak nga babaye.
33: Hi Heplat may-ada tulo liwat nga anak: hira Fosec, Bemhal, ug Asbat.
34: Hi Somer nga bugto ni Jeplat may-ada tulo nga anak: hira Roaga, Haba, ug Aram.
35: Hi Jotam nga bugto ni Heplat, may-ada upat nga anak: hira Sofa, Jemna, Celes, ug Amal.
36: An mga tulin ni Sofa amo hira Sue, Harnaper, Sual, Beri, Hamra,
37: Bosor, Hod, Sama, Salusa, Jetran, ug Bera.
38: An mga tulin ni Jeter amo hira Jefone, Fasfa, ug Ara.
39: Hi Hola may-ada liwat tulo nga anak: hira Arae, Haniel, ug Resia.
40: Ini ngatanan mga tulin ni Aser. Mga puno ini hira hin mga panimalay, bantogan nga mga paraaway, ngan hinangad nga mga pangulo. Lakip hini nga mga tulin ni Aser in 26,000 nga mga tawo nga batid nga mga paraaway.