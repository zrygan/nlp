1: Amo ini an mensahe nga iginhatag han Ginoo kan Malaquias basi igsumat niya ngadto han mga tawo han Israel.
2: Nasiring an Ginoo ha iya mga tawo, Dayuday ginhigugma ko kamo.
: Kundi napakiana hira, Gin-unan-o mo hin pagpakita han imo paghigugma ha amon?
: Nabaton an Ginoo , Magbugto hira Esau ug Jacob, kundi ginhigugma ko hi Jacob ngan an iya mga tulin,
3: ngan gindumtan ko hi Esau ngan an iya mga tulin. Ginwakay ko an sagkahon nga katunaan ni Esau ngan ginpabay-an ko an tuna ngadto han ihalas nga kamanampan.
4: Kon an mga tulin ni Esau, an mga Edomitanhon magsiring, Ginbungkag an amon mga bungto, kundi pagtitindogon liwat namon, niyan mabaton an Ginoo , Ipatindog liwat ha iraakon liwat gugub-on. Tatawgon hira han mga tawo nga An maraot nga tuna ngan An nasod nga nasisinahan han Ginoo ha kadayonan.
5: Hikikit-an ini han mga tawo han Israel han ira kalugaringon nga mga mata ngan masiring hira, Gamhanan an Ginoo bisan ha gawas han tuna han Israel!
6: An Ginoo nga Labi Kamakagarahum nasiring han kapadian, An anak nga lalake nagpapasidungog han iya amay ngan an surugoon nagpapasidungog han iya agaron. Amay ako niyokay ano man nga diri ako niyo ginpapasidunggan? Agaron ako niyokay ano man nga diri ako niyo tinatahod? Gintatamay ako niyo, kundi napakiana kamo, Gin-unan-o namon hin pagtamay ha imo?
7: Amo ini an paagipinaagi hin paghalad dida han akon altar hin waray pulos nga pagkaon. Niyan napakiana kamo, Gin-unan-o namon hin diri pagtahod ha imo? Pagsusumatan ko kamopinaagi hin pagtamay han akon altar.
8: Kon nagdadara kamo hin buta o masakiton o piang nga hayop nga ihahalad ha akon, naghuhunahuna ba kamo nga angay an iyo ginbuhat? Sarihi daw niyo paghatag ha gobernador hin hayop nga sugad hito! Makakapahimuot ba ini ha iya o tatagan ba kamo hin pahalipay?
9: Yana, kamo nga kapadian, sarihi daw niyo pangaro han Dyos nga magmaupay hiya ha aton. Diri hiya mabaton han iyo pag-ampo ngan iyo ini kasaypanan.
10: Nasiring an Ginoo nga Labi Kamakagarahum, Karuyag ko unta nga usa ha iyo magsada han mga porta han Templo basi kapugngan kamo hin pagdagkot hin waray la gamit nga mga kalayo dida han akon altar. Diri ako nalilipay ha iyo; diri ako makarawat han mga halad nga iyo dara ha akon.
11: Ginpapasidunggan ako hin mga tawo tikang ha bisan diin nga dapit han kalibutan. Nagtutubod hira hin insyenso didto han ngatanan nga dapit ngan naghahalad hira hin angay nga mga halad nga tinubod. Ginpapasidunggan ako nira ngatanan!
12: Kundi ginpapakaalohan ako niyo kon nasiring kamo nga waray pulos an akon altar ngan kon iginhahalad niyo dida hini in pagkaon nga iyo gintatamay.
13: Nasiring kamo, Hin kamasumo na hini ngatanan! Ngan binabahoan na kamo ha akon. Sugad nga iyo halad ngadi ha akon, gindadara niyo in kinawat nga hayop o piang o masakiton. Naghuhunahuna ba kamo nga kakarawaton ko ini ha iyo?
14: Higabaan unta an malimbong nga tawo nga naghahalad ha akon hin waray pulos nga hayop, nga may-ada man unta niya didto han iya panon maupay nga hayop nga iginsaad niya hin paghatag ha akon! Kay dako ako nga hadi ngan nahahadlok ha akon an mga tawo han ngatanan nga mga nasod.