1: Nakuhaan na hin kainggat an aton bulawan;
: nagsasarang an mga bato han Templo dida han kakalsadahan.
2: An batan-on nga kalalaken-an han Sion minahal naton sugad hin bulawan.
: Kundi yana sugad na la hira hin mga daba.
3: Bisan ngani an babayi nga lubo magpapasuso han iya mga nati.
: Kundi an akon mga tawo sugad hin mga duong nga makuha han iya mga piso.
4: Naghihimatay hin gutom ug uhaw an ira mga minasus-an.
: Nakikilimos an ira kabataan hin pagkaon, nga waray gud mahatag ha ira.
5: Nagkakamatay hin gutom dida han kadalanan an mga tawo nga nahiara hin magrasa nga mga pagkaon.
: Nangangabkab hin pagkaon dida han basurahan adton mga riko an kamutangan.
6: Ginkastigo an akon mga tawo hin labaw pa kay han mga umurokoy han Sodoma,
: nga tigda an kapukan dida han mga kamot han Dyos.
7: Maglinis ngan puraw sugad hin yelo an amon mga prinsipe,
: magtibaksi ngan magkusog, nga maglibsog an panlawas.
8: Yana diri hira kinikilala dida han kadalanan, nangingitom an ira mga bayhon kay aada ha ira an kamatayon.
: Maggasaay hira sugad hin mamara nga kahoy an ira panit.
9: Mauruupay pa adton mga nagkamatay didto han pag-awayan kay hadton mga hinayhinay an kamatay.
: Namatay hira tungod hin gutom kay waray man sadang makaon basi mabuhi la hira.
10: Nakapahadlok hin duro an kapukan nga inmabot han akon mga tawo.
: Ginlaga han mahigugmaon nga mga iroy an ira kalugaringon nga mga anak basi la hira makakaon.
11: Ipinakita han Ginoo an makalilisang niya nga kapungot.
: Ginsunog ngan gin-ugtang gud niya an Sion.
12: Waray bisan hin-o dinhe ha tuna, bisan pa ngani mga punoan hin langyaw nga mga nasod,
: nga tinmuo nga an mga kaaway makakasulod han mga ganghaan han Jerusalem.
13: Kundi nahinabo ini tungod han mga sala han mga manaragna ngan han pamatay han kapadian
: hin waray sala nga mga tawo.
14: Nagsudoy dida han kadalanan an iya mga pangulo sugad hin mga buta,
: ngan naluob hira hin dugo sanglit an mga tawo diri nakamkam ha ira.
15: Pahirayo kamo! naggogliat an mga tawo, Mahugaw kamo! Ayaw pagkamkam ha akon!
: Sanglit nagsudoy hira han kanasoran, ngan waray may nakarawat ha ira.
16: Waray na an Ginoo manginlabot ha ira; ginpasarang hira ha kanasoran.
: Waray na hiya maglagad han amon kapadian ngan mga pangulo.
17: Tinmakas kami hin pamiling hin tambulig ngan waray man namon hin-agian.
: Naghinulat kami hin bulig tikang hin nasod nga waray sadang paglaoman.
18: Ginbantayan kami han amon kaaway; makuri na ngani kami makalakat dida han kadalanan.
: Tapos na an amon mga adlaw; inmabot na an kataposan.
19: An nagbubukod ha amon maglarulaksi pa kay hin mga agila nga nasulinap tikang ha langit.
: Ginggamaan kami nira didto ha kapungtoran; kinalitan kami nira didto ha kamingawan.
20: Hindakpan nira an burabod han amon kinabuhi, an hadi nga ginpili han Ginoo ,
: an amon ginsarigan hin pagpanalipod ha amon ha amon mga kaaway.
21: Bisan kon maglipay ngan magrayhak kamo, mga tawo han Edom ug Uz.
: Maabot liwat an iyo pagkapukan diri kamo makakatoltol han dalan, mga hubo kamo ngan aada ha iyo an kaarawdan.
22: Ginbaydan na han Sion an iya sala; diri na ipapadayon han Ginoo an iyo pagkabihag.
: Kundi Edumea, pagkakastigohon ka han Ginoo ; igpapadayag niya an imo mga kasal-anan.