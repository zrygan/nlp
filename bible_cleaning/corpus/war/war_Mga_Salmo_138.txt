1: Nagpapasalamat ak' ha im', Ginoo ,
: tikang gud han bug-os nga kasingkasing ko.
: Nagkakanta ako pagdayaw ha imo,
: atubangan han kadiyosan nga palso.
2: Gin-atubang ko baraan mo nga Templo,
: nayukbo nga nadayaw han ngaran nimo.
: Tungod han imo gugma nga kadayonan,
: ngan han imo pagkamatinumanon man.
: Imo ginpakita nga labaw han tanan,
: an im' mga sugo ngan an imo ngaran.
3: Han akon pagtawag imo ginbaton man,
: im' ak' ginpakusog han imo kakusgan.
4: Ha tuna, Ginoo , tanan kahadian,
: magdadayaw ha im' hira gud ngatanan.
: Kay im' mga saad ira hinbatian,
5: ira kakantahon imo binuhatan.
: Magkanta han dako nim' nga kagamhanan,
6: bisan kon an Ginoo hitaas gudman.
: Hiya napaid han ubos an kahimtang,
: han mapahitas-on di' h'ya katagoan.
7: Kon ginlilibotan ak' hin kakurian,
: im' gintatalwas han mga kataragman.
: Mga kaaway ko im' inaatohan,
: gintatalwas ako han im' kagamhanan.
8: Tanan mo nga saad im' pagtutumanon,
: O Ginoo , an im' gugma an padayon.
: Hingpita gad adton imo gintikangan,
: gintikangan nga buhat, di' mo talikdan.