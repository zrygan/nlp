1: Kalooyi ako, O Dyos,
: kay gin-aatake ako;
: gintitimaraot ako han akon mga kaaway ha ngatanan nga panahon!
2: Gin-aatake ako han akon mga kaaway ha bug-os nga adlaw.
: Damo hin duro an nakikiaway ha akon.
3: Nasarig ako ha imo,
: kon nahahadlok ako, O Gilalabawi.
4: Nasarig ako han Dyos ngan nagdadayaw han iya saad;
: nasarig ako ha iya, ngan diri ako mahahadlok.
: Ano in mabubuhat ha akon hin tawo la?
5: Ginpapakurian ako han akon mga kaaway han ngatanan nga akon binubuhat;
: pirme la hira naghuhunahuna
: kon uunanhon nira paghibang ha akon!
6: Nagtitirok hira dida hin taragoan nga lugar ngan gin-iininaw an ngatanan nga akon binubuhat,
: ngan naglalaom pag-iparatay ha akon.
7: Hampaka hira, O Dyos, tungod han ira karat-an;
: dag-a han imo kasina ini nga mga tawo!
8: Sayod ka han akon kakurian;
: imo iginlista an akon mga luha.
: Diri ba hira listado ha imo basahan?
9: Mangingisol an akon mga kaaway
: ha adlaw nga magtawag ako ha imo.
: Maaram ako hini kay dapig ha akon an Dyos!
10: Nasarig ako han Dyos ngan nagdadayaw han iya saad;
: pagdadayawon ko an saad han Ginoo .
11: Nasarig ako ha iya, ngan diri ako mahahadlok.
: Ano in mabubuhat ha akon hin tawo la?
12: O Dyos, ihahalad ko ha imo an akon iginsaad;
: ihahatag ko ha imo an akon halad hin pagdayaw,
13: kay gintalwas mo ako tikang han kamatayon ngan tikang hin pagkapirde.
: Sanglit naglalakat ako ha atubangan han Dyos,
: dida han kapawa nga nalamrag han mga buhi.