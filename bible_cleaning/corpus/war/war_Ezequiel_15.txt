1: Naghimangraw ha akon an Ginoo .
2: Nagsiring hiya, Anak hin tawo, uunanhon han balagon nga ubas hin pakalabaw han iba nga mga kahoy ha kagurangan? Ano in kaupayan hin sanga hin ubas kon itanding han kakahoyan han kagurangan?
3: Makakahimo ka ba hin bisan ano tikang han balagon hin ubas? Makakahimo ka ba hin usa nga sab-ongan hin mga butang tikang han ubas?
4: Maupay la ini para hin pagharing. Ngan kon ugtang na an mga kataposan hini ngan tubod na an butnga, magagamit pa ba ini?
5: Waray ini gamit bisan han waray pa ini kasusunog. Yana nga nasunog ngan nauring na ini, labi na gud nga waray ini gamit.
6: Sanglit amo ini an igyayakan han Ginoo nga Dyos Sugad nga kinukuha in usa nga puno hin ubas tikang ha kagurangan ngan gintutubod ini, kukuhaon ko man an mga tawo nga nag-uokoy didto ha Jerusalem
7: ngan kakastigohon ko hira. Nakalikay hira hin usa ngakalayo, kundi yana uugtangon hira hin kalayo. Kon kastigohon ko na hira, makilala ka nga ako amo an Ginoo .
8: Waray hira magmatinumanon ha akon, sanglit hihimoon ko nga kamingawan an nasod. An Ginoo nga Dyos an nagyakan.