1: Sugad la adto hin inop,
: han pagpabalika ha aton han Ginoo ngadto ha Sion!
2: Hin kamakusog han aton pagkatatawa,
: hin kamalipayon han aton pagkaranta!
: Niyan nagsiring hiunong ha aton an iba nga mga nasod,
: Nagbuhat an Ginoo hin dagko nga mga butang para ha ira!
3: Tinuod gud nga nagbuhat hiya
: hin dagko nga mga butang para ha aton;
: hin kamalipayon naton hadto!
4: O Ginoo , ibalik kami ha amon tuna,
: sugad gud han pagpapabalik hin tubig ngadto han magmara nga mga salog
: pinaagi han imo uran.
5: Papagbaria hin malipayon,
: adton mga nagtangis han pagpugas nira!
6: Mabalik ngan magkakanta hin malipayon,
: nga nagdadara han binari,
: adton mga nagtangis han paggawas nira nga gindadara an binhe!