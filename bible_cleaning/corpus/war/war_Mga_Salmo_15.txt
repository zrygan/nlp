1: Hin-o an makakasulod nga mga tawo,
: Ginoo , han imo baraan nga templo?
: Hin-o man ha imo in mag-aataman
: ha Sion, an imo bukid nga baraan?
2: An tawo la nga han Dyos masinugtanon,
: ha ngatanan nga butang diri masuson;
: ngan dayuday nagbubuhat hin matadong,
: matuod ug angkod iya mga pulong,
3: an diri nayubit pagtamay han iba,
: diri nagdadaot kasangkayan niya,
: diri napasarang hin sumat nga buwa,
: ha mga kaamyaw, kahigrani niya.
4: An nasikway han Dyos iya sinusosnan,
: an masinugtanon ginpapasidunggan;
: iya mga saad pirme gintutuman,
: bisan pa madako iya kabaraydan.
5: Tungod hin kalooy hiya napautang,
: hin mga patubo waray kinahanglan;
: ngan diri gud hiya nga nahuhukipan,
: pagtestigo kontra han diri salaan.
: Adton magbuhat hini nga mga butang,
: aada pirme hin waray kahadlokan.