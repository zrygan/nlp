1: Usa ka adlaw naghimangraw an Ginoo kan Jonas nga anak ni Amitai.
2: Nagsiring hiya, Pakadto ha Ninibe, hito nga dako nga syudad, ngan busai an mga tawo didto kay hinsabotan ko an kamagraogdaog hini nga mga tawo.
3: Kundi nagtipahirayo lugod hi Jonas basi makalikay hiya han Ginoo . Kinmadto hiya ha Jope, diin nakaagi hiya hin sakayan nga tigirikan na ngadto ha Espania. Binaydan niya an iya pasahe ngan sinmakay tipakadto ha Espania basi mahirayo hiya han Ginoo .
4: Kundi nagpadara an Ginoo hin makusog nga subasko. Makusog ini hin duro sanglit haros na maruba an sakayan.
5: Nagkalilisang an mga tripulante ngan naggogliat hin pakibulig, an kada usa nagsangpit han iya kalugaringon nga diyos. Ngan basi maiban-ibanan an kataragman, iginlabog nira ha dagat an mga kargamento. Hito nga takna, nakadto hi Jonas ha ubos han sakayan ngan nahigda nga maupay an paghingaturog.
6: Hin-agian hiya didto han kapitan ngan ginsiring, Kay ano nga nagkikinaturog ka? Bangon ngan pag-ampo ha imo diyos hin pakibulig. Bangin pa malooy hiya ha aton ngan talwason an aton mga kinabuhi.
7: Nagkasarabot an mga tripulante nga magriripa hira basi hisabotan kon hin-o an angay pagbasolon hini nga ira kasugaran. Ginbuhat nira ini ngan nabunot an ngaran ni Jonas.
8: Sanglit ira ginsiring hiya, Yana pagsumati kami! Hin-o an angay pagbasolon hini? Nag-aano ka dinhe? Taga diin ka nga nasod? Ano an ngaran han imo mga tawo?
9: Hebreo ako, binmaton hi Jonas. Nagsisingba ako han Ginoo nga Dyos han langit, nga naghimo han tuna ug dagat.
10: Nagpadayon hi Jonas hin pagsumat ha ira nga napalagiw hiya han Ginoo .
: Nagkahadlok hin duro an mga tripulante ngan nagsiring ha iya, Makaharadlok ini nga imo ginbuhat!
11: Nagtikakusog la an subasko, sanglit nagpakiana ha iya an mga tripulante, Ano man an amon pagbubuhaton ha imo basi humugpoy an hangin?
12: Binmaton hi Jonas, Ilabog ako niyo ngadto ha dagat ngan mahugpoy an hangin. Maaram ako nga akon ini sayop nga hinsakban kamo hini nga makusog nga subasko.
13: Kundi nagtalinguha lugod an mga tripulante hin pagrinimo ha bug-os nira nga kusog basi mahitabi an sakayan. Kundi nagtikakusog la an subasko ngan waray gud nira nahimo.
14: Sanglit nagtawag hira han Ginoo , O Ginoo , nag-aampo kami, ayaw gad itugot nga mamatay kami tungod hin pagpatay namon hini nga tawo! Ikaw, O Ginoo , an nagbubuot hini ngatanan kay imo man ini pagbuhat.
15: Niyan gin-alsa nira hi Jonas ngan ilinabog ngadto han dagat, ngan hito ngahaw nga takna linminaw dayon.
16: Tungod hini, nagkahadlok han Ginoo an mga tripulante, sanglit naghalad nira hin halad nga tinubod ngan nagsaad hin pag-alagad ha iya.
17: Ha pagsugo han Ginoo , ginlam-oy hi Jonas hin dako nga isda, ngan nakadto hiya ha tiyan han isda sulod hin tulo ka adlaw ug gab-i.