1: Hadto nga panahon nagtikang hin pagyakan ha ngatanan han Dyos han Israel an duha nga mga manaragna nga amo hira Hageo ug Zacarias nga anak ni Edo ngadto han mga Judiyo nga naukoy ha Juda ug Jerusalem.
2: Han pakabati nira Sorobabel nga anak ni Salatiel, ug Josue nga anak ni Josadac hini nga mga mensahe, nagtikang hira hin pagtindog han Templo ha Jerusalem ngan ginbuligan hira han duha nga mga manaragna.
3: Kinmadto dayon ha Jerusalem hira Gobernador Tatenai han Katundan han Eufrates, ngan hi Setarbozenai, ngan an ira igkasi mga opisyal ngan nagsiring: Hin-o in nagsugo ha iyo hin pagtindog ngan paghuman hini nga templo?
4: Nagpakiana liwat hira han mga ngaran han ngatanan nga mga tawo nga nabulig hin pagtindog han Templo.
5: Kundi an Dyos nagbabantay han Judiyo nga mga pangulo, ngan waray maglabot an Persiahanon nga mga opisyal waray gud magpasipara hin pagpaukoy han trabaho tubtob nga makagsurat hira kan Emperador Dario ngan makakarawat hira hin iya balos.
6: Amo ini an ira ginpadara nga surat ngadto han emperador
7: Ngadto kan Emperador Dario, maghadi ka unta ha kalinaw.
8: Kinahanglan mahibaro an Imo Kaharangdon nga nasingadto kami ha lalawigan han Juda ngan hin-agian namon an Templo han makagarahom nga Dyos nga gintitindog na liwat hin dagko nga mga baldosa ngan mga tablon hin kahoy nga ipinakopkop ha pader. Gin-uupay gud nira an pagtindog ngan nagpapadayon tubtob ngada yana.
9: Niyan ginpakianhan namon an mga pangulo kon hin-o in nagsugo ha ira hin pagtindog na liwat han Templo ngan hin pagbutang hin mga kasangkapan.
10: Ginpakianhan liwat hira namon han ira mga ngaran basi makagsumat kami ha imo kon hin-o an mga pangulo hini nga buhat.
11: Nagbaton hira nga mga surugoon hira han Dyos han langit ngan han tuna, ngan ira gintitindog na liwat an Templo nga hadto nga nag-agi nga mga katuigan gintindog ngan ginhuman hin usa nga gamhanan nga hadi han Israel.
12: Kundi tungod kay nasina an Dyos han ira mga ginikanan, itinugot niya nga madaog hira ni Hadi Nabucodonosor han Babilonia, usa nga hadi han Babilonia. Ginbungkag an Templo ngan ginbihag ha Babilonia an mga tawo.
13: Niyan nagsiring hira nga dida han syahan nga tuig nga pagkahadi ni Hadi Ciro han Babilonia, nagsugo hiya nga tindogon na liwat an Templo.
14: Iginbalik niya an bulawan ug salapi nga mga garamiton nga ginkuha ni Nabucodonosor ha Templo ha Jerusalem ngan iginbutang ha templo ha Babilonia. Ginhatag ni Emperador Ciro ini nga mga garamiton ha tawo nga ginngaranan kan Sesbasar, nga gintudlok niya nga gobernador han Juda.
15: Ginsiring hiya han emperador nga dad-on an mga garamiton ngan ig-uli ha Templo ha Jerusalem, ngan tindogon na liwat an Templo dida han una nga dapit nga iya hinmutangan.
16: Sanglit inmabot hi Sesbasar ngan iginpahimutang an patukoranan; nagpadayon an buruhaton tikang hadto ngada yana, kundi waray pa ini mahuman.
17: Yana, kon makakalipay ini han Imo Kaharangdon, ipausisa dida han hadianon nga mga sinurat ha Babilonia basi hisabutan kon nagsugo ba hi Emperador Ciro nga tindogon liwat an Templo ha Jerusalem, ngan pahibaroa kami han imo kaburot-on bahin hini nga butang.