1: Talwasa ako, O Dyos!
: Ginoo , buligi na ako yana!
2: Mapirde ngan magupong unta adton mga nagtitinguha hin pag-iparatay ha akon!
: Magbalik ngan maalohan unta adton mga nalilipay tungod han akon mga kakurian!
3: Magturaw unta tungod han ira kapirdehan adton mga nag-iintrimis ha akon!
4: Magrayhak ngan magmalipayon unta an ngatanan nga nadangop ha imo!
: Dayuday sumiring unta an ngatanan nga nahigugma han imo katalwasan,
: Pagkadako gud han Dyos!
5: Maluya ngan waray gud nakon mahihimo;
: dali na ngadi ha akon, O Dyos.
: Ikaw an akon magtaralwas
: ayaw na gad paglangan, O Ginoo !