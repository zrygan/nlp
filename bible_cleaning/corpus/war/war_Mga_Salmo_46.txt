1: An Dyos an at' kusog ngan an panalipod,
: kon may kasamokan andam pagbulig gud.
2: Sanglit di' mahadlok, bis' tuna mabay-og,
: bis' an kabukiran ha dagat mahulog.
3: Bis' an mga dagat magmadlos, magngurob,
: ngan an kapungtoran magkaabog-abog.
4: Syudad han Dyos may lipay tikang hin salog,
: ha baraan balay han Gilabawi gud.
5: An Dyos nagpupuyo dida hit' nga syudad,
: ngan diri gud ito manta mababantad.
: Ha temprano pa gud hiton kaagahon
: naabot na hiya pagbulig gihapon.
6: Adton mga nasod magkalisang-lisang,
: magkakababay-og mga ginhadian,
: an Dyos magyayakan, daw dalugdog gudman.
: Magkakatutunaw adton katunaan.
7: Upod ta'n Ginoo Labaw han Ngatanan.
: Dyos ni Jacob amo an at' darangpanan;
8: Kadi, kitaa an iya binuhatan,
: mga buhat niya nga kahiburongan.
9: Mga araway ginpapahunong niya,
: ha bug-os gud nga kalibutan ha tuna.
: Iya ginbabari mga bangkaw, pana ngan an mga taming iya ginsusugba.
10: Hunong hin pag-araway, an siring niya,
: ngan nga ako amo an Dyos kilalaha;
: labaw nga pangulo hadton kanasoran,
: sugad man han bug-os gud nga kalibutan.
11: An Ginoo Labi Kamakagarahum,
: amo an aanhi nga kaupod naton.
: Hiya amo ngahaw an Dyos ni Jacob man ngan amo man hiya an at' darangpanan.