1: Tabangi kamo, O Ginoo !
: Kay waray na gud nahibilin nga maupay nga tawo;
: ngan waray na gud hiaagian nga tangkod nga mga tawo.
2: Nagbibinuwaay hira ngatanan;
: hin pag-ulog-ulog naglilinimbongay hira.
3: Pahiloma, O Ginoo , an mga dila nga nag-ulog-ulog ha imo!
: Takpi an mga baba nga naghihinambog hin pagsiring,
4: Pinaagi han amon mga pulong,
: kukuhaon namon an amon karuyag.
: Yayaknon namon an amon hingyap,
: ngan waray makakapugong ha amon.
5: Kundi maabot gud ako, nasiring an Ginoo ,
: Kay ginraraogdaog an mga kablas
: ngan nag-aaraba an mga ginpapakurian.
: Tatagan ko hira han katalwasan nga ira ginhihingyap.
6: Masasarigan an mga iginsaad han Ginoo ;
: pareho hin katinuod han salapi
: nga ginpurog hin makapito didto ha hudnoan.
7: Panalipdi kami, O Ginoo ,
: bantayi kami tikang hini nga magraot nga mga tawo.
8: Aada ha ngatanan nga dapit an mga magraot,
: ngan an karat-an amo an gindadayaw nira.