1: Waray la gamit an buhat han mga panday,
: kon diri an Ginoo an nagtitindog han balay;
: waray la pulos an pagbinantay han mga gwardya kon diri an
: Ginoo an nananalipod han syudad.
2: Waray la pulos in duro nga pagpinakabuhi,
: pagbangon hin temprano pa ngan paghigda hin tabis na,
: kay pinapapahuway man han Ginoo adton mga hinihigugma niya.
3: Hatag tikang han Ginoo an mga anak;
: tinuod gud hira nga kaupayan.
4: Sugad hin mga pana ha kamot hin sondalo,
: an mga anak hin usa ka tawo kon batan-on pa hiya.
5: Palaran an tawo nga may damo nga sugad nga mga pana!
: Diri na gud hiya mapipirde,
: kon iginkikita niya an iya mga kaaway ha lugar han hukmanan.