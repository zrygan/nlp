1: Iginsalikway mo kami, O Dyos,
: ngan ginpirde mo kami;
: nasinahan mo kamikundi yana balik gad ha amon.
2: Ginpakurog mo an tuna, ngan gin-abrehan mo ini;
: yana pagbulnga an mga kasamdan hini kay nagbuburublag na.
3: Ginpaantos mo hin duro an imo mga tawo;
: ginpainom mo kami hin bino nga nakapariigdiig ha amon.
4: Ginpahimatngan mo adton may pagtahod ha imo
: basi makalikay hira han kabungkagan.
5: Talwasa kami pinaagi han imo kusog; batona an amon pag-ampo
: basi matalwas an mga tawo nga imo hinihigugma.
6: Ha iya dapit nga baraan nagyakan an Dyos,
: Ha kadaogan pagbabahinon ko an Siquem
: ngan ighahatag ko an Patag Sucot ha akon mga tawo.
7: An Galaad akon, sugad man an Manases;
: an Efraim an akon helmet
: ngan an Juda an tigaman han akon pagburut-an.
8: Kundi gagamiton ko an Moab nga akon palanggana
: ngan ipipilak ko ha Edumea an akon sandalyas,
: sugad nga tigaman nga gintatag-iya ko ini.
: Uunanhon han Filistia paggoliat nga nakadaog hiya ha akon?
9: Hin-o, O Dyos, an magdadara ha akon ngadto han pinadig-on nga syudad?
: Hin-o an magmamando ha akon ngadto ha Edumea?
10: Iginsikway ba kami nimo hin tinuod?
: Diri ka ba mabunyog han amon kasondalohan?
11: Buligi kami kontra han kaaway,
: kay waray la pulos an bulig han tawo.
12: Kon dapig ha amon an Dyos magdadaog kami;
: pipirdehon niya an amon mga kaaway.