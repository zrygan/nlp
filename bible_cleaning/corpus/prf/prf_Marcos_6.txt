1: Lummakad haud ti Jesus sakay ummuli ten banuwan na, nkkuyug en disepulus na hidi.
2: Ten Aldew nen Kimang nen Judio hidi ay nangaral siya ten sinagoga. Dikona nasanig nen makpal a tolay en pngngaral na ay nagtaka hidi sakay kinagi di, Hdya wd nangalapan naid ti karunungan naen? Hdya ginubwatanid ni kapangyariyan naen a makagamet ti himala?
3: Awan beman siya en karpinteru a anak ni Maria, sakay kkkapatkaka na de Santiago, Jose, Judas, sakay ti Simon, sakay ked bi hddi en kkkapatkaka na hidi a bbbi? Gapu ti iyud ay nagduda hidi dikona sakay immemenos di siya.
4: Kaya kinagi ni Jesus, Igalang maski hdya en essa a propeta, puwera la ten kabanuwan na hidi, kapartidu, sakay kasabilay.
5: Awan siya nakagamet ti himala haud nan en pgtupu na la ten lima na ten sasangan a tehud a saket sakay pinagpiyya na hidi.
6: Nagtaka siya ni bakin awan hidi sumampalataya dikona.
: Nadid, linebut ni Jesus en lugar hidi haud sakay nangaral ten tolay hidi.
7: Dinulaw na en sapulu ay ti duwwa a apostol sakay inutusan na hidi a tgdaduwwa. Intdenan na hidi ti kapangyariyan a mangdaig ten mgkaduks a ispiritu.
8: Imbilin na dikodi a, Dyan kam magbalon ti maski nya han a makan oni pilak, maski ni hembeg, basta en sarukud moy la.
9: Magsandalyas kam la sakay dyan kamon magtawid ti paglewasan.
10: Sakay kinagi na pa bi dikodi, Ni deya en mangtanggap dikomoy ten bilay na ay haud kam a mktulos hanggan ni lumakad kam ti banuwanid a iyud.
11: Peru ni awan di kam tanggapn oni sanign ten essa a banuwan, ay lumakad kam haud sakay ipagpag moy en alikabuk ni babsset moyen, bilang babala dikodi.
12: Kaya lummakad en sapulu ay ti duwwa a apostol. Impangaral di ten katolayan a kailangan a magsisi hidi sakay umadg hidi ten kasalanan di.
13: Pinalayas di en dimonyo hidi a summddp ten katolayan, sakay hinaplasan di ti langis en makpal a tehud a saket sakay pinagpiyya di hidi.
14: Nadid, nabareta ni Hari a Herodes en tungkul knni Jesus gapu netanyag dn ti hustu. Tehud a magkagi a nabiyag kan a ruway ti Juan a Mgbinyag kaya makagamet ti Jesus ti himala.
15: Peru kagi nen agum ay ti Elias kan siya. Tehud bi a magkagi a essa kan siya a propeta a kona ten propeta hidi tenhud a panahun.
16: Dikona masanig iyud ni Hari a Herodes ay kinagi na, Siya ay ti Juan a pinaputol ku ti ulu. Nabiyag siya a ruway!
17: Kinagi iyud ni Herodes gapu siya en nangpadikp sakay nngpepiresu knni Juan gapu ten kagustuwan ni Herodias. Ginamet na iyud gapu knni Herodias. Ti Herodias ay kinabinga ni Herodes maski kabinga dn siya nen kapatkaka na a ti Felipe.
18: Pirmi a kagiyn ni Juan knni Herodes a awan na dapat a kabingan en kabinga nen kapatkaka na.
19: Kaya naiyamut ti Herodias knni Juan, gustu na siya a pabunu peru awan siya ti magamet
20: gapu tukoy na a manteng ti Herodes knni Juan. Tukoy ni Herodes a matuwid sakay banal a tolay ti Juan kaya isurug na. Gugustu na a mgsanig ten itttoldu hidi ni Juan maski makagulu iyud dikona.
21: Peru nagkahud labi ti pagkakataun ti Herodias a pabunu ti Juan dikona dummemt en aldew nen kkkeenak ni Herodes. Nagpahanda ti Herodes ti dikl a handaan sakay inakit na en atanan nen pinunu na hidi, en pinunu hidi nen sundalu hidi sakay en mgkayaman hidi ti Galilea.
22: Dikona nagsayaw en anak ni Herodias a dalaga, ay nasaya a tarud ti Herodes sakay en bisita na hidi kaya kinagi nen hari ten anak ni Herodias, Agidn mu maski nya gustu muwid ta iyatd ku dikomu!
23: Sakay impangaku na pa a maski kan en kalahati nen kahariyan na ay iyatd na ni saiyud i agidn naid.
24: Ummangay en dalaga ten ina na sakay tinanung na ni nya i agidn naid. Kinagi ni Herodias a en ulu ni Juan a Mgbinyag i agidn naid.
25: Pagdaka a nagsoli en dalaga knni Hari a Herodes sakay kinagi na, Gustu kuwid a iyatd mu dikoku nadid ay en ulu ni Juan a Mgbiyag a nedtton ti penggan.
26: Dikl en sisi ni Hari a Herodes peru awan siya makaadi gapu nagpangaku siya ten atubengn nen bisita na hidi.
27: Pagdaka na a inyutus ten sundalu a iyangay dikona en ulu ni Juan. Summunud en sundalu sakay pinutol na en ulu ni Juan ten pgpiresuwan.
28: Indtton na en ulu ten penggan sakay inyatd na ten dalaga. Tulos bi a inyatd nen dalaga ten ina na.
29: Dikona nabareta iyud nen disepulus hidi ni Juan a Mgbinyag ay inangay di en bangkay na, sakay tulos di a inlbbng.
30: Nadid, nagsoli en apostol hidi knni Jesus sakay imbareta di en atanan nen ginamet di sakay intoldu di.
31: Peru tunay ti kakpal a tolay a mamagdemttan sakay mamaglakadan, kaya maski kkkan di ay awan di dn mapospos. Kinagi ni Jesus ten disepulus na hidi, Angay kitam ten tahimik a lugar tnni makaimang kam ti sabadit.
32: Sakay nggabeng hidi a ummangay ten tahimik a lugar.
33: Peru makpal a tolay en naketa ten krrektat di, sakay natenggi di hidi sakay tukoy di ni hdya a angay de Jesus. Kaya en tolay hidi a gubwat ti iba-iba a banuwan ay ummunud dikodi. Dinipalonguwan di pa de Jesus a dummemt ten lugar a angayan di.
34: Dikona umawas ti Jesus ten abeng ay netan na en tunay ti kakpal a tolay. Kinagbiyan na hidi gapu kumn hidi a en tupa a awan ti mggalaga. Kaya tinolduwan na hidi ti makpal a bagay.
3536: Dikona apon dn ay ummadeni knni Jesus en disepulus na hidi sakay kinagi di, Maistu, mggaaapon dn, paangayn mu dn tolayen hidi ti babaryuwen, pagaryokn mu dn hidi ti pangapon di gapu ked kitam ti adeyuwidi a lugar.
37: Peru kinagi ni Jesus a, Sikam mangatddid dikodi ti makan di. Tummbbig en disepulus na hidi, Konya pangpakan miyid dikodi? Ngari-ngari a sataon a suweldu i kailanganid para mapakan hidi a atanan.
38: Kinagi na dikodi, Angen moy ilingn ni sakonya en balon moy a tinapay.
: Pkketa di ay kinagi di knni Jesus, Lilimma a tinapay sakay duduwwa a ikan.
3940: Kttapos ay pinaetnud ni Jesus en tolay hidi a nagrupu-grupu ten kalamonan. Balang grupu ay tehud a limma pulu sakay tehud a tggidatos.
41: Inalap ni Jesus en limma a tinapay sakay en duwwa a ikan, tummangad siya dilanget sakay nagpasalamat ten Diyos. Kttapos ay tinppeng-tppeng na en tinapay sakay inyatd na ten disepulus na hidi sakay intagtag di ten katolayan. Kona bi hud en ginamet na ten ikan.
42: Nakakan hidi a atanan sakay ngkabssug hidi.
43: Sakay dikona a puronn nen disepulus hidi en summubra a tinapay sakay ikan, ay naputat di pa en sapulu ay ti duwwa a lkba.
44: Tehud a limmang libu a lllaki en kinuman ten tinapay.
45: Pagdaka a pinasakay ni Jesus en disepulus na hidi ten abeng, pingdipalongu na hidi a umarabes tamu ti Bethsaida, mentras a pauliyn na en tolay hidi.
46: Kttapos na a magpaalam dikodi ay ummangay siya ten bukid tnni magdasal.
47: Dikona gibi dn ay ked dn ten ditaw en abeng, ti Jesus ay ked ten dinapan.
48: Natan-aw na en disepulus na hidi a maghirap hidi a magbusay gapu patagbu en pars dikodi. Ten kaldiwan dn ay naglakad ti Jesus ten dibabew nen dinom a tamu dikodi. Laan na hidi lampasan,
49: peru dikona netan di siya a maglakad ten dibabew nen dinom ay nentingan hidi kaya pummkraw hidi gapu akala diyid ay anitu siya.
50: Tunay en nteng di dikona ketan di siya, peru nagupos a pagdaka ti Jesus, kinagi na, Dyan kam manteng, sikn iddi! Begskkan moy isip moyen!
51: Summakay ti Jesus ten abeng di sakay kinumupa en pars. Nagtaka hidi ti hustu,
52: gapu awan di palla maintendiyan en kahulugan nen nangyari ten tinapay, sakay awan palla maabut nen isip di.
53: Dikona makaarabes dn hidi ay pummundu hidi ten banuwan a Genesaret.
54: Sakay dikona umawas hidi ay pagdaka siya a natenggi nen tolay hidi.
55: Kaya nagalistu hidi a naglebut ten babaryu sakay inangay di en tehud hidi a saket. Maski ked hdya en tehud hidi a saket ay usungn di la ten pgkatdugan na sakay iyangay di hdya man en pakabaretaan di a pppgyanan ni Jesus.
56: Maski ni ked siya ti baryu, ten banuwan, oni ten uma, ay pagdaka di a iyadeni dikona en tehud hidi a saket sakay ipkkekagbi di a ni maari ay matawidan di en garayan nen badu na. Sakay en atanan nen makatawid ay magpiyya.