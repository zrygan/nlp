1: Dikona napagkasunduwan a dapat kami a mggabeng a patamu ti Italia, ti Pablo sakay en agum pa a piresu ay impebahala di knni Julio, essa kapitan nen sundalu a Romano a nadulawan a Sundalu hidi nen Emperador.
2: Summakay kami ten barku a gubwat ti Adramicio a patamu ten prubinsiya a Asia, sakay kaguman mi ten lakad mi ti Aristarco a mgyan ti Tesalonica a sakup ni Macedonia.
3: Ten kinailawan na ay pummundu kami ti Sidon. Mabait ti kapitan a Julio knni Pablo, pinayagan na siya a angay bumisita ten amigu na hidi tnni makatulung hidi dikona ten kailangan na hidi.
4: Lummakad kami ti Sidon, nagbiyahi kami dmman peru patagbu en pars dikomi kaya nagpadinapan kami ten digdig nen dikl a puduk a Cyprus tnni pumagd.
5: Nagtalib kami ten tapat ni Cilicia sakay Pamfilia sakay dummung kami ti Mira, essa a siyudad ni Licia.
6: Nakaaryok en kapitan ti essa a barku a gubwat ten siyudad a Alejandria a patamu ti Italia, inyagton na kami haud.
7: Mahina en pgbiyahi mi. Ummalay ti sangan a aldew, sakay nahirapan kami bagu a makademt ten tapat nen Cinido. Sapul ti lugarid a iyud ay awan kami dn makaarabes ten diget gapu patagbu kami ten pars. Kaya nagpatamu kami ti sikatan nen Creta a pagd ti pars sakay ten tapat ni Salmon.
8: Nahirapan kami ten pgbiyahi mi, gapu ten pars ay nagpadinapan kami hanggan nakademt kami ten badit a luuk a nginaranan di a Maganda a Dddungan a adeni ten banuwan a Lasea.
9: Nanalay kami dn ten pgbabiyahi mi. Sakay makaanteng dn a tumulos gapu nakalipas dn en pgkulsyon, kaya pinayuwan hidi ni Pablo.
10: Kakagumanan ku hidi, ti palagay kuwidi ay dilikadu i biyahi tamiday sapul nadid, masayang la i karga iday hidi sakay i barkuwiday sakay dilikadu pa i biyag tamiday.
11: Peru mas sinanig nen kapitan nen sundalu hidi en kinagi nen makkkao sakay en kapitan nen barku nan en payu ni Pablo.
12: Gapu awan maganda a punduwan iyud a lugar ti panahun ni skdgnen, ay mas ginustu nen kakpalan a magdiretsu hidi ten pgbiyahi di, ten kagustuwan di a mademt ti Fenix sakay haud a magpalipas ti skdgnen. Iyd ay essa a dddungan ti Creta. Dang nen sllat ni myanan ay ti sikatan sakay ten sllat ni abagatan ay ti sikatan.
13: Nadid, nagsapul a dummppay en pars a maemas a gubwat ti abagatan kaya en ked ten isip di ay makaya di la. Kaya insangpa di dn en angkla sakay ngdigdig hidi ti Creta.
14: Peru awan nagnalay ay binumugsu en mabegsk a pars ti sikatan.
15: Sinabd nen pars en barku, awan mi kaya a sgsggn. Kaya ginamet miyid ay ngpaanud kami dlla.
1617: Dikona makalembu kami ten badit a puduk a ngngngaranan a Cauda ay nahirapan kami a nngsangpa ten barutu. Inggalot nen tripulanti hidi ti mgkabal a igut en bggi nen barku. Inkkn di en layag sakay ngpaanud kami dlla gapu manteng hidi a mesadsad ten baybay nen Sirte.
18: Lalu a binumegsk en bagyu kaya ten kailawan na ay sinapulan di dn a nagbut ten pangarga hidi.
19: Ten sumunud dmman a aldew ay imbut di dmman en kagamitan hidi nen barku.
20: Nanalay mi dn a awan netan en aldew ay ten biton hidi. Tulos-tulos la en mabegsk a bagyu, kaya nawanan kami dn ti pag-asa a maligtas pa.
21: Gapu nalay kami dn a awan kumman ay tummakng ti Pablo sakay nagupos a, Kakagumanan ku hidi, ni sinanigk moy la sakay ni awan kitam lummakad ti Creta ay awan kitam magkakona hd.
22: I mepayu kuwid nadid dikomoy ay begskkan moy i isip moyen gapu awan ti matay maski ni essa dikomoy. Kaya la ay marukat-rukat i barkuwiday.
23: Pummeta dikoku nen gibi en essa a anghel nen Diyos. En Diyos a sssamban ku sakay pagserbiyan ku.
24: Sakay kinagi na dikoku, Dyan ka manteng Pablo! Kailangan a umatubeng ka ten Emperador. Alang-alang dikomu ay iligtas nen Diyos i kakagumanan muwen hidi ti barkuwiday.
25: Kaya, begskkan moy i isip moyen, kakagumanan ku hidi! Maniwalak ten Diyos a mangyari en atanan ayun ten kinagi na dikoku.
26: Kaya la ay mesadsad kitam ten essa a puduk.
27: Kasapulu ay ti ppat mi dn a gibi dikona a ipadpad kami nen bagyu ten ditaw a diget ni Adriatico. Dikona hatinggabi dn ay inisip nen taga-abeng hidi a mggadi-adeni dn en barku ten dinapan.
28: Kaya tinuku di ten igut en diget sakay natukuyan di a duwapulu a dppa en kabttong na. Dikona a makaaren-en dn hidi ti badit ay tinuku di dmman, nagin sapulu ay ti limma dlla a dppa en kabttong na.
29: Gapu ten nteng di a mesadsad kami ten kabatuwan ay intknig di en ppat a angkla ten dipos nen abeng sakay indasal di a nakuwan ay dimadimang dn.
30: Nagplanu en tripulanti hidi a guminan, kaya indibbbi di ten diget en barutu sakay nagwari-wari hidi a nagtknig ti angkla ten dulong nen abeng.
31: Peru kinagi ni Pablo ten kapitan sakay ten sundalu na hidi a, Ni guminan i tripulantiyen hidi ay awan kam maligtas.
32: Kaya ginttas nen sundalu hidi en igut nen barutu sakay pinabayan di a ngganud.
33: Dikona a pgdemlag dn ay inakit hidi ni Pablo a kuman. Kinagi na dikodi, Sapulu ay ti ppat dn nadid a aldew a awan kam kinuman gapu ti pgbabalisa sakay pggauray.
34: Kaya kuman kamon tnni tehud kam a itggd tnni maligtas kam. Awan ti maanya dikomoy a atanan.
35: Kttapos na a kagiyn iyud ay nangalap siya ten tinapay sakay nagpasalamat siya ten Diyos ten atubengn nen atanan sakay tinppeng-tppeng na iyud sakay kumman.
36: Bummegsk en isip nen atanan sakay kumman en balang essa.
37: Duwadatos ay ti pittu a pulu ay ti nnm kami a atanan a sumssakay ten barku.
38: Dikona a mabssug hidi ay imbut di ten diget en pangarga di a trigo tnni bumaltaw en barku.
39: Dikona mademlag dn ay nakatan-aw dn en taga barku hidi ti luta peru awan di tukoy ni hdya iyud a lugar peru netan di en luuk a tehud a baybay kaya binalak di a isadsad haud en barku ni maari.
40: Kaya ginttas di en igut nen angkla hidi sakay inwarak di dn hidi iyud ten diget. Inokbis di bi en igut nen timon sakay inyoklad di en layag ten atubengn tnni isadsad nen pars en barku a patamu ten dinapan.
41: Peru nebahura en barku. Binumaun en dulong na kaya awan dn makaarikad, en dipos na bi ay minarukat-rukat dn gapu ten mgkabegsk a tagmk.
42: Inggayak nen sundalu hidi a bunuwn en piresu hidi tnni awan dn hidi makanangoy a guminan.
43: Peru gustu nen kapitan nen sundalu hidi a meligtas ti Pablo kaya sinaway na en sundalu na hidi. Sakay pingdipalongu na a pinasegbu en atanan a makabetu a magnangoy tnni makaapet dn hidi.
44: En awan hidi makanangoy ay pinangalap na hidi ti tabla oni ten narukat hidi a pirasu nen abeng. Kaya nakaapet kami a atanan dinapan.