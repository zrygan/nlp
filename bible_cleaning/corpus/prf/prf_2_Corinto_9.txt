1: Awan dn kailangan a magsulatk pa dikomoy tungkul ten kttulung ten kkkapatkaka hidi ten simbaan ti Judea.
2: Tukoy ku a handa kamon a tumulung, kaya ipagmadikl takam ten taga-Macedonia hidi. En kinagi ku ay handa kamon a taga-Acaya hidi ten nakalipas pa a taon, gapu hud ay lalu hidi a summigasig ten pgtulung.
3: Kaya pingdipalongu ku dn han en kkkapatkaka tam hidi tnni awan kami masaniki ten pgmadikl mi tungkul dikomoy, sakay mehanda dn en tulung moy, kona ten kinagi ku.
4: Bakay mepasaniki kami, lalu dn sikam ni tehud a taga-Macedonia a mkkuyug dikoku sakay ketan di a awan kam handa.
5: Kaya nkpgguronk ten kkkapatkaka hidi a mgdipalongu han, tnni mehanda en tulung a impangaku moy. Ni magkakonahud, ay ketan a buu a pusu en pngngatd moy bakn a sapilitan.
6: Tandaan moy iyd: en magmula ti badit ay magani ti badit, sakay en magmula ti makpal ay magani bi ti makpal.
7: En balang essa ay dapat a mangatd ayun ten kagustuwan na, maluwag ten isip na sakay awan mapilitan la, gapu gugustu nen Diyos en kusa a pngngatd a tehud a kasayaan.
8: Magamet nen Diyos a pasaganan na kam ten atanan a bagay, sakay higit pa ten pangangailangan moy tnni tehud kam a magamit ten kttulung.
9: Kona ten nesulat,
: Siya ay mangatd ti libri ten pubri hidi;
: en kabaitan na ay awan ti katapusan.
10: En Diyos a mangatd ten bine a imula sakay tinapay a makan, ay siya labi en mangatd dikomoy ti bine sakay magpalagu ti iyd tnni magbunga ti sagana en kabaitan moy.
11: Pasaganan na kam ten atanan a bagay tnni lalu a makpal kam a matulungan. Ni magkakonahud ay makpal en magpasalamat ten Diyos gapu ten tulung a tawidn mi a iyatd dikodi.
12: En kttulung moy ten kkkapatkaka hidi ay bakn la a makapangatd ten pangangailangan di, nan magin dahilan pa nen awan ti katapusan a pgpasalamat di ten Diyos.
13: En buu a pusu moy a pngngatd dikodi sakay ten atanan, en mangpatunay a matapat moy a sssunudn en Maganda a Bareta ni Cristo. Gapu han, ay magpuri hidi ten Diyos.
14: Kaya buu a pgmahal di kam a idddasal, gapu ten dakila a kaluub nen Diyos dikomoy.
15: Salamat ten Diyos gapu ten kaluub na a awan ti kapantay!