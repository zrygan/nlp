1: Nadid, ummadeni knni Jesus en Pariseo hidi sakay en sangan a tagapagtoldu nen Kautusan a gubwat ti Jerusalem.
2: Netan di en sangan ten disepulus na hidi a kumman a awan nagugas ti lima ayun ten kaugaliyan di.
3: Gapu en Pariseo hidi sakay atanan nen Judio hidi ay awan kuman ni awan hidi nakapagugas ten lima di, ayun ten minana di a kaugaliyan nen ninunu di hidi.
4: Awan di bi kann en nyaman a gubwat ti palengki ni awan palla naugasan. Makpal pa hidi a sssunudn a toldu a minana di, kona ten pggugas ten tasa hidi, pitsel, kagamitan hidi a tangsu, sakay ten pgkatdugan hidi.
5: Kaya tinanung nen Pariseo hidi sakay nen tagapagtoldu hidi nen Kautusan ti Jesus, Bakin awan sumssunud i disepulus muwen hidi ten intoldu nen ninunu tam hidi? Kuman hidi a awan palla nakapagugas ti lima ayun ten kaugaliyan.
6: Tinbbig hidi ni Jesus, Sikam a magkukunwari hidi! Tama ngani en hula ni propeta Isaias tungkul dikomoy, dikona insulat na a,
: En pggalang dikoku ni banuwanid a iddi ay wari-wari la,
: gapu gumubwat la iyud ten ngusu bakn a ten pusu di.
7: Awan ti kuwenta en pgsamba di,
: gapu itttoldu di a gubwat ten Diyos en utus di hidi.
8: Mas pinahalagaan moy pa en utus nen tolay nan en utus nen Diyos.
9: Kinagi pa ni Jesus, Mgkalalaki kam! Para masunud moy la en dati moy a pnniwala, ay pinawanan moy ti halaga en utus nen Diyos!
10: Kona ten kautusan ni Moises a, Igalang mu en ama mu ay ten ina mu. Sakay ni deyaman en magupos ti maduks ten ama na ay ten ina na ay dapat a bunuwn.
11: Peru en itttoldu moy ten tolay hidi ay, Ni tehud kam a maari a itulung ten dddikl moy hidi ay maari moy a kagiyn a iyud ay Corban. En gustu na a kagiyn ay iyd ay nealay dn ten Diyos.
12: Kaya awan moy dn hidi patulungn ten dddikl di.
13: Gapu ti iyud ay pinawanan moy dn ti halaga en upos nen Diyos. Makpal kam pa a itttoldu a kona labi had.
14: Ruway a pinaadeni ni Jesus en tolay hidi sakay kinagi na dikodi, Mgsanig kam a atanan sakay intendiyn moy i kagiyn kuwiday!
15: Bakn a en pagkain a sumddp ten ngusu nen tolay i mangpadingttid dikona nan en lumuwas ten ngusu na.
16: Mgsanig en tehud pgsanig!
17: Linakadan ni Jesus en tolay hidi sakay ummangay siya ten bilay. Dikona nakasddp dn siya ay tinanung siya nen disepulus na hidi tungkul ten talinhaga.
18: Kinagi ni Jesus dikodi, Bakin pati beman sikam ay awan moy naintendiyan? Awan moy beman tukoy a bakn a en isubu nen tolay i mangpadingttid dikona?
19: Gapu awan iyud umask ten pusu na nan ten tiyan na la kttapos ay iluwas na labi. Ti kinagiyid a iyd ni Jesus, ay impahayag na a maari a kann atanan a pagkain.
20: Sakay kinagi na, En lumuwas ten tolay i mangpadingttid dikona ten pangileng nen Diyos.
21: Gapu gubwat ten disalad nen pusu nen tolay, en atanan nen mgkaduks a isip. Kona ten makiapid, magtakaw, mamunu,
22: mangalunya, magnasa ten bakn na a kao. Sakay mangloku ti tolay a kona ten pgdaya, kahalayan, ksseni, pgmetmet, pgpalalu sakay kahangalan.
23: Atananid a iyd a mgkaduks ay maggubwat ten pusu sakay hidi iyd i mangpadingttid dikona.
24: Nadid, nagrektat ti Jesus sakay ummangay siya ten lugar a Tiro sakay ti Sidon. Tummulos siya ten essa a bilay sakay awan na gustu a matukuyan nen deyaman a ked siya haud, peru netan di labi siya.
25: Tehud haud a essa a ina a tehud a anak a bbbi a sinddp ni maduks a ispiritu. Pkkabareta na a dummemt ti Jesus ay pagdaka siya a ummangay dikona sakay lummuhud ten atubengn na.
26: Iyud a bbbi ay Griego a taga-Sirofenicia. Nkkekagbi siya knni Jesus a palakadn en dimonyo a summddp ten anak na.
27: Peru kinagi ni Jesus a, Kailangan a dipalonguwn ku pa en anak hidi a pakann. Awan tama a alapn en kann nen anak sakay ipakan ten asu.
28: Tummbbig en bbbi, Tarud ngani Panginoon, peru kann bi nen asu hidi a ked ten sarok nen lamesa en ngkeragrag nen anak hidi.
29: Kaya kinagi ni Jesus dikona, Gapu ti kinagi muwen ay maari ka dn a umuli. Linakadan dn nen dimonyo en anak mu.
30: Ummuli en bbbi sakay dinemttan na en anak na ten pgkatdugan na, a linakadan dn ngani nen dimonyo.
31: Nadid, dikona nagsoli de Jesus a gubwat ti Tiro ay nagdaman hidi ti Sidon patamu hidi ten Minalnu ti Galilea, sakay nagkon hidi ten dang ti Decapolis.
32: Inyangay nen tolay hidi dikona en essa a lllaki a bngngg sakay bulol. Nkkekagbi hidi a itupu na en lima na ten lllaki.
33: Inyadeyu ni Jesus en lllaki ten katolayan, sakay insulot na en guramt na ten magtembang a bngbng nen lllaki, kttapos ay pinahidan na en dila nen lllaki ten loktab na.
34: Tummangad ti Jesus dilanget sakay ummangs ti dikl. Kttapos ay kinagi na a, Effata en gustu na a kagiyn ay, Bumukas ka!
35: Ti odasid a iyud ay pagdaka a nakasanig en lllaki sakay nakapagupos dn ti malinaw.
36: Kinagi ni Jesus ten tolay hidi a dyan di ibareta en ginamet na. Peru mentras a bawalan na hidi ay lalu di bi a ibbbareta.
37: Hinumanga hidi ti hustu sakay kinagi di, Atanan nen gggamitn na ay mgkaganda! Pagpiyyan na pa en bngngg hidi sakay bulol!