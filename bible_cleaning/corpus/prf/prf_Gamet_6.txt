1: Nadid, tulos-tulos en pgkakpal nen mnnampalataya hidi sakay dummemt en panahun a nagreklamu en Helenista hidi ten Hebreo hidi. Kinagi di a en bilu hidi a bbbi a Helenista ay napabayan ten pgbunong-bunong di ten pang-aldew-aldew a kabiyagan.
2: Kaya pinisan nen sapulu ay ti duwwa a apostol en buu a kapisanan nen mnnampalataya hidi sakay kinagi di dikodi, Awan mi maari a pabayan en pngngaral ten upos nen Diyos tnni mamahala ten kabiyagan.
3: Kaya nadid kkkapatkaka mi hidi mangpili kam ti kakagumanan moyen hidi ti pittu a lllaki a igggalang, putat ti Banal a Ispiritu, sakay mgkatalinu tnni hidi idtton miyid ti tungkulinid a iyd.
4: Sikami ay ilaan mi en atanan nen odas mi ti pgdasal sakay pngngaral ten Upos nen Diyos.
5: Nasaya en atanan nen tolay hidi ten kinagi nen apostol hidi kaya pinili di ti Esteban a essa a lllaki a matibay en pnnampalataya na ten Diyos sakay putat siya ti Banal a Ispiritu. Sakay pinili di bi de Felipe, Procoro, Nicanor, Timon, Parmenas, sakay ti Nicolas a taga-Antioquia a essa a Hentil a naakit ten pnnampalataya ni Judio.
6: Inyangay di hidi ten apostol hidi, indasal di hidi, tulos di a intupu en lima di ten ulu nen balang essa.
7: Nadid ay tulos-tulos a kummalat en upos nen Diyos sakay ngkakakakpal en maniwala hidi knni Jesus ti Jerusalem. Maski en padi hidi ay makpal bi dikodi en summampalataya.
8: Nadid, pinagpala a tarud nen Diyos ti Esteban sakay intdenan na siya ti kapangyariyan kaya makagamet siya ti makataka-taka hidi a bagay sakay himala ten atubengn nen makpal a tolay.
9: Peru kinontra siya nen sangan a Judio a miyembru nen sinagoga a kkkagiyn di a Malaya, tehud pa hidi a kaguman a taga-Cirene sakay taga-Alejandria sakay tehud pa a agum a Judio a gubwat ti Cilicia sakay ti Asia.
10: Peru awan hidi ti magamet ni magupos ti Esteban gapu ten karunungan a kaluub dikona nen Banal a Ispiritu.
11: Kaya sinekretu di a sinulsulan en sangan a lllaki a kagiyn di en kona hddi, Nasanig mi a magupos siya ti kontra knni Moises sakay ten Diyos.
12: Kaya gapu haud ay nagsaranta knni Esteban en katolayan, en pinunu hidi nen banuwan sakay en tagapagtoldu hidi nen Kautusan. Dinikp di siya sakay inyangay di ten Sanedrin.
13: Dikona bistan di siya ay nng-atubeng pa hidi ti mgkabuli a tistigu kontra knni Esteban a kinagi di, I tolayen ay awan ti imang a mggauposn ti maduks kontra ten banal a Templo sakay ten Kautusan ni Moises.
14: Nasanig mi a kinagi na a rbban kan ni Jesus a taga-Nazaret en Templo tam sakay baguwn na kan en kaugaliyan tam a dati a intoldu ni Moises.
15: Linttngngan nen atanan a ked ten Sanedrin ti Esteban sakay netan di a kumn a rupa ni anghel en rupa na.