1: Kkkapatkaka hidi, gustu mi a matukuyan moy en impeta a pgmahal nen Diyos ten simbaan hidi ti Macedonia.
2: Nagdanas hidi ti matindi a kahirapan sakay iyd ay essa a madggi a pagsubuk dikodi. Peru maski ni tunay dn en pghirap di ay tunay padi hidi ti saya sakay tehud a kusa a mangatd.
3: Nagkusa hidi a nangatd, bakn la a ayun ten kaya di, nan subra pa hud. Tukoy ku iyd gapu
4: mahigpit di a impkpgguron dikomi a atddan hidi ti pagkakataun a tumulung ten kkkapatkaka hidi a taga-Jerusalem.
5: Sakay mas pa ten inasaan mi, inlaan di en sadili di, dipalongu ten Panginoon, sakay kttapos, ay dikomi, ayun ten kaluuban nen Diyos.
6: Kaya impkpgguron mi knni Tito, gapu siya i nagsapulid ti iyd a tarabahu, a tulungan na kam hanggan ni magamet moy en kttulung.
7: Nadid mentras a tanyag kam ten pnnampalataya, ten pngngaral, ten karunungan, ten kasipagan, sakay ten pgmahal moy dikomi. Sikapn moy bi a magin tanyag ten kttulung.
8: Bakn a utusan takam. Kagiyn ku la dikomoy en gggamitn nen agum a kttulung tnni mapurbaan en katapatan nen pgmahal moy.
9: Awan mepamen dikomoy en kabaitan nen Panginoon tam a Jesu-Cristo, maski mayaman siya ay nagin pubri tnni yumaman kam ten pamamag-itan nen pagkapubri na.
10: Kaya iddi i payu kuwid, itulos-tulos moy en nasapulan moy a pngngatd ten taon hd. Sikam en nngdipalongu bakn la a ten pggamet ti iyd nan magin ten pgplanu.
11: Kaya itulos-tulos moy dn iyd! En pgsumikap a impeta moy tenhud ay itulos-tulos moy a hanggan matapos; mangatd kam ayun ten makaya moy.
12: Gapu ni buu ten pusu moy a mangatd ay tanggapn nen Diyos en inyatd moy; awan na urayn a mangatd kam ten awan moy kaya.
13: Awan ku gustu a magaanan en agum sakay sikam ay madggiyan, nan tnni matulungan moy en balang essa.
14: Masagana kam nadid; dapat la a tulungan moy en mangailangan hidi. Ni sikam bi en mangailagan sakay hidi ay masagana, hidi bi en tumulung dikomoy. Ni magkonahud ay parehu kam a makatulung ten balang essa.
15: Kona ten kinagi ten Kasulatan a,
: En nagipun ti makpal ay awan summubra,
: sakay en nagipun ti badit ay awan bi kinulang.
16: Magpasalamatk ten Diyos gapu intdenan na ti Tito ti pgmalasakit dikomoy, a kona ten pgmalasakit ku dikomoy.
17: Bakn la a pinagustuwan en pkpgguron mi, nan ten kagustuwan na a makatulung dikomoy, ay nagpirisenta pa a siya en angay han.
18: Pinkkuyug mi dikona en kapatkaka a igggalang ten atanan a simbaan gapu ten pngngaral na ten Maganda a Bareta.
19: Bakn la iyn! Pinili siya nen simbaan hidi tnni mkpagbiyahi dikomi sakay tulungan na kami a mangasiwa ti tarabahuwid a iyd. Iyd a pgserbi ay para ten kadakilaan nen Panginoon, sakay ten kagustuwan mi a makatulung dikomoy.
20: Tunay en pggingat mi tnni awan ti makagi en agum tungkul ten pngngasiwa mi ti iyd a dikl a kaluub.
21: En layunin mi ay magamet en tama, bakn la ten pangileng nen Panginoon nan magin ten pangileng nen agum a tolay.
22: Kaya pinaangay mi a kaguman di en essa tam pa a kapatkaka a napurbaan mi dn ten makpal a pagkakataun, sakay tunay en sor na a tumulung nadid gapu ten dikl a pgtiwala na dikomoy.
23: Tungkul knni Tito, ay siya en kaguman ku ten kttulung dikomoy. Tungkul bi ten kkkapatkaka hidi a kaguman na, hidi ay apostol nen simbaan hidi para ten karangalan ni Cristo.
24: Kaya ipabati moy dikodi en tapat moy a pgmahal tnni ketan nen simbaan hidi a awan kami nagkamali ten pgmadikl mi tungkul dikomoy.