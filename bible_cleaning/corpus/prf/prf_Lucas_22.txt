Nadid adeni dn a dumemt en Piyesta nen Tinapay a awan ti Pgpaalsa, a kkkagiyn di bi a Piyesta nen Aldew nen Pgtalib.
En pinunu hidi nen padi hidi sakay en tagapagtoldu hidi nen Kautusan ay manteng ten tolay hidi, kaya namgguron hidi ni konya di a pabunu ti Jesus ti sekretu.
Kttapos ay sinomdp ti Satanas knni Judas a Iscariote, essa ten sapulu ay ti duwwa a Apostol.
Kaya angay nkpgguron ti Judas ten pinunu hidi nen padi hidi sakay ten pinunu hidi nen mgbantay hidi ten Templo ni konya na a metokyon ti Jesus.
Nasaya en pinunu hidi sakay nagpangaku hidi knni Judas a tdenan di siya ti pilak.
Nasor siya, kaya sapul haud ay nagaryok dn siya ti pagkakataun a metokyon na ti Jesus ten paraan a awan matukuyan nen katolayan.
Nadid, dummemt dn en aldew nen Piyesta nen Tinapay a awan ti Pgpaalsa, sakay aldew nen pgbunu ti tupa para ten Piyesta nen Aldew nen Pgtalib.
Inutusan ni Jesus de Pedro ay ti Juan. Kinagi na, Kammoy dn, maghanda kam ti pangapon tam a para ten Piyesta nen Aldew nen Pgtalib.
Tinanung di siya, Hdya i gustu muwid a paghandaan mi?
Kinagi ni Jesus, Angay kam ti Jerusalem. Tehud kam a matagbu haud a essa a lllaki, tehud a tawid a binga a tehud a lasn a dinom. Unonudn moy siya ten bilay a sddppan na.
Sakay kagiyn moy ten makkkao ten bilay, Petanung ben nen Maistu mi ni hdya kan i kuwartuwid a pangapunan mi kddemt nen Piyesta nen Aldew nen Pgtalib.
Kttapos ay itoldu na dikomoy en essa a dikl a kuwartu ten disunu a tehud dn a nakahanda a gamit. Haud kam a maghanda ti pangapon tam.
Lummakad en apostol hidi sakay netan di en atanan a kinagi ni Jesus. Kaya inhanda di dn en pangapon di a para ten Piyesta nen Aldew nen Pgtalib.
Dikona dumemt dn en odas a mangapon dn hidi ay nkpggatubeng ti Jesus ten apostol na hidi.
Kttapos ay kinagi na dikodi, Gugustu ku a makatubeng takam a mangapon ti kona hdday a Piyesta nen Aldew nen Pgtalib baguwk a maghirap.
Kagiyn ku dikomoy, awank dn kuman a ruway ti kona hddi hanggan awan mangyari en kahulugan ni iyd ten kahariyan nen Diyos.
Inalap ni Jesus en tasa a tehud a lasn a alak sakay nagpasalamat siya ten Diyos. Kttapos ay kinagi na dikodi, Paghati-hatiyan moy iddi a inumn.
Tandaan moy, sapul nadid ay awank dn uminom a ruway ti tbbug ni ubas mentras a awan palla dumemt en pghari nen Diyos.
Inalap na en tinapay, sakay nagpasalamat ten Diyos, kttapos ay tinppeng-tppeng na sakay intagtag na dikodi. Kinagi na, Iddi en bggi ku a neatd para dikomoy. Gamitn moy iyd bilang pggala-ala moy dikoku.
Kttapos di a kumman ay kona labi hud en ginamet na, inalap na en tasa sakay kinagi na, Saiyd en tanda nen bigu a pkpagkasundu nen Diyos ten tolay a pinatunayan nen digi ku. Mebuhus en digi ku para dikomoy.
Kinagi ni Jesus, Peru ilingn moy, katubeng tam hddi nadid en mngtokyon dikoku.
Matay en Anak nen Tolay ayun ten intakda nen Diyos, peru makanteng en sapitn nen mngtokyon dikoku.
Kttapos iyud a masanig nen apostol hidi ay namagtanungan hidi ni deya dikodi en mngtokyon knni Jesus.
Namagtalu-talu en disepulus hidi ni deya dikodi tenggiynnid nen tolay hidi a kataasan.
Kaya kinagi ni Jesus ten disepulus na hidi, En hari hidi nen Hentil hidi ay tehud a kapangyariyan ten katolayan a sakup di, sakay en tehud hidi a kapangyariyan ay gustu di a mangaranan a, Amigu nen katolayan.
Peru, bakn a kona han i dapat moyid a gamitn. Nan dapatid ay en kataasan i kababaanid, sakay en pinunu hidi i dapatid a tagapagserbi.
Deya beman kataasanid, en mggetnud beman a kuman oni en utusan a maghayin? Awan beman mas mataasid ay en mggetnud a hayinan? Sikn ay Panginoon moy peru magserbiyk dikomoy a kona ten essa a utusan.
Nanatili kam a kakaguman ku maski ten pagsubuk hidi a dinanas ku.
Ni konyak a intdenan nen Ama ku ti karapatan a maghari ay kona labi hud iyatd ku dikomoy i karapatanid a iyd.
Kapisan takam a kuman sakay uminom ten kahariyan ku. Sakay mggetnud kam ten trono a mamunu ten sapulu ay ti duwwa a lahi ni Israel.
Kttapos ay kinagi ni Jesus, Simon! Simon! Mgsanig ka! Napakultadan ti Satanas a purbaan kam a kona ten pnghiwalay ten lups ten paray.
Peru indasal taka dn tnni awan humina en pnnampalataya mu. Sakay ni sumoli ka dn ten pnnampalataya mu ay pabegskkn mu en kkkapatkaka mu.
Kinagi ni Pedro, Panginoon, nakahandak a mepiresu sakay matay a kaguman mu.
Peru kinagi ni Jesus, Sanign mu kagiyn kuwiday Pedro, bagu a magtarakket en manok nadid a aldew ay pentalluwk mu a ipamen.
Kttapos ay tinanung hidi ni Jesus, Dikona inutusan takam a awan ti tawid a pitaka, hembeg oni sandalyas ay kinulang kam beman ti nyapaman han?
Kinagi di a, Awan.
Kinagi ni Jesus, Peru nadid ni tehud kam a pitaka oni hembeg ay tawidn moy. Sakay ni deyaman en awan ti ispada ay dapat a ilaku na en alikbkb na tnni tehud siya a pamali ti ispada.
Kagiyn ku dikomoy, a kailangan a matupad dn nadid en nakasulat ten Kasulatan tungkul dikoku a, Imbilang di siya a essa ten makasalanan hidi.
Kttapos ay kinagi nen disepulus hidi, Panginoon, tehud dn a duwwa a ispada. Tama dn iyn! kagi ni Jesus.
Lummakad dn ti Jesus ti Jerusalem sakay ummangay ten bukid nen Olibo hidi, kona ten dati na a gggamitn. Nkkuyug dikona en disepulus na hidi.
Dikona a dumemt dn hidi haud ay kinagi ni Jesus dikodi, Magdasal kam tnni awan kam madaig nen toksu.
Kttapos ay ummadeyu ti Jesus dikodi ti saobasan ti batu sakay lummuhud siya a nagdasal.
Kinagi na, Ama, ni maari ay iyadeyu pay dikoku en tasa nen pghirap. Peru bakn a en kaluuban ku en masunud nan en kaluuban mu.
Kttapos ay tehud a essa a anghel a pummeta dikona a gubwat dilanget sakay pinabegsk na en isip na.
Nadid, gapu ten subra a hirap a nabati na ten isip na ay nagdasal siya ti taimtim. Tummktk ten luta en inet na a kumn a dddekl a turug ni digi.
Dikona a natapos dn siya a magdasal ay nagsoli siya ten disepulus na hidi, sakay nedemttan na hidi a pasiyaan a tidug gapu ten lungkut di.
Kinagi ni Jesus, Bakin mgtatidugn kam? Umikat kamon sakay magdasal kam, tnni awan kam madaig nen toksu.
Nadid, dikona pasiyaan palla a magupos ti Jesus ay tehud a dummemt a makpal a tolay. Ti Judas en nnggiya dikodi, essa siya ten sapulu ay ti duwwa. Ummadeni siya knni Jesus tnni mmuwan na siya.
Peru kinagi ni Jesus dikona, Judas, mmu beman iyd nen pngtokyon mu dikoku?
Nadid, dikona netan iyd nen disepulus hidi ay kinagi di, Panginoon, tigpasn mi dn beman hidi!
Pagdaka a tinigpas nen essa a disepulus en kawanan a bngbng nen utusan nen kapunuwan nen padi hidi.
Peru kinagi ni Jesus, Tama dn iyn! Tinawidan na en bngbng nen utusan kaya nagpiyya.
Kttapos ay kinagi ni Jesus ten pinunu hidi nen padi hidi, ten pinunu hidi nen mgbantay hidi ten Templo, sakay ten pinunu hidi nen banuwan a dummemt a mangdikp dikona, Bakin? Madukassk beman a tolay kaya kailangan pa a angay kam hddi a te manga armas a ispada sakay garoti?
Aldew-aldew ay magtolduwk ten Templo sakay ked kam bi haud, peru awank moy dinikp. Peru nadid ay odas moy dn sakay nen kapangyariyan nen kadiklmman a maghari.
Kttapos ay dinikp di ngani ti Jesus sakay inyangay di ten bilay nen kapunuwan nen padi hidi. Ummunonud ti Pedro dikodi peru adeyu la siya.
Nadid, nagnamu hidi ten ditngnga nen laguwerta sakay nggetnud hidi ten palebut nen apoy, sakay angay nkpggetnud ti Pedro dikodi.
Dikona netan siya nen essa a bbbi a utusan ay minmmalas na siya ti hustu. Sakay kinagi na, Kaguman bi ni Jesus i tolayid a iddi!
Peru impamen ni Pedro, kinagi na ten bbbi, Awan! Awan ku siya matenggi.
Mamaya-maya ay tehud a essa a lllaki a nakatenggi knni Pedro, kaya kinagi na, Awan beman essa ka bi ten kakagumanan na hidi? Peru tummbbig ti Pedro,
Awan, nagkamali kam.
Nadid, kllipas nen manga essa a odas ay impilit a kinagi nen essa a tolay, Talaga a kaguman ni Jesus i tolayid a iyn gapu essa bi siya a taga-Galilea.
Peru tummbbig ti Pedro, Awan ku tukoy i kkkagi-kagiyn muwen! Pasiyaan palla siya a magupos ay bigla a nagtarakket en manok.
Sinulig nen Panginoon ti Pedro sakay ineleng na siya. Naisip nadid ni Pedro en kinagi ni Jesus a, Bagu a magtarakket en manok nadid a aldew ay pentlluwk mu a ipamen.
Lummuwas ti Pedro sakay ngsasangitn ti hustu.
Nadid, sinesti sakay binlbg nen magbantay hidi ti Jesus.
Pinngngssan di siya sakay tinanung di, Nay! Tukuyan benid ni deya i nangsuntukid dikomu.
Makpal pa hidi a kinkkagi a pgsesti dikona.
Nadid, ten dimadimang ay nagipun-ipun en Sanedrin kabilang hddi en pinunu hidi nen banuwan, en pinunu hidi nen padi hidi, sakay en tagapagtoldu hidi nen Kautusan. Inyatubeng di ti Jesus dikodi sakay tinanung di.
Kinagi di, Kagiyn mu dikomi, siko beman en Cristo?
Tummbbig ti Jesus, Maski ni kagiyn ku dikomoy ay awan kam labi maniwala.
Ni tanungn takam bi ay awan kam bi tumbbig.
Peru kagiyn ku dikomoy, a sapul nadid ay mggetnud en Anak nen Tolay ten kawanan a trono nen Makapangyariyan a Diyos.
Nagtanung hidi a atanan, Gustu muwid a kagiyn ay siko en Anak nen Diyos?
Tummbbig siya, Sikamon i nangkagiyid.
Kttapos ay kinagi di, nya pa beman i kailangan tamid a pangpatunay? Nasanig tamon a mismu en atanan a kinkkagi na.