1: Tehud a pnnampalataya en essa a tolay ni magtiwala siya a mangyari en asaan na, sakay maski ni awan na palla netan en essa a bagay ay siguradu dn siya a mangyari iyud.
2: Gapu ten pnnampalataya di ay kinasayaan nen Diyos en tolay hidi tenhud.
3: Gapu ten pnnampalataya ten Diyos, ay maintendiyan tam a en mundu ay linalang ten pamamag-itan nen upos nen Diyos, sakay en bagay hidi a ketan ay gubwat ten awan hidi ketan.
4: Gapu ten pnnampalataya ten Diyos, ay nagalay ti Abel ti mas maganda nan ten inhandug ni Cain. Gapu han, ti Abel ay imbilang a matuwid dikona tanggapn nen Diyos en handug na. Maski patay dn, ay magupos padi siya ten pamamag-itan nen pnnampalataya na ten Diyos.
5: Gapu ten pnnampalataya ten Diyos, ay awan natay ti Enoc, nan inyangay dn siya dilanget. Awan dn siya netan gapu inyangay dn siya nen Diyos dilanget. Kinagi nen Kasulatan a ti Enoc ay nagin makasaya ten Diyos bagu inyangay dilanget.
6: Sakay awan kasayaan nen Diyos en awan sumampalataya dikona. Gapu en deyaman a umadeni ten Diyos ay dapat a maniwala a tehud a Diyos, sakay siya en mangatd ti piremyu ten magaryok hidi dikona.
7: Gapu ten pnnampalataya ten Diyos, ay sinanig ni Noe en babala nen Diyos tungkul ten bagay hidi a mangyari a awan na palla netan. Summunud siya ten Diyos sakay naggamet ti dikl a abeng tnni iligtas na en sadili na sakay ten kabilay na. Ten pamamag-itan ni iyd ay hinatulan na i munduwiday, sakay imbilang siya nen Diyos a matuwid gapu ten pnnampalataya na.
8: Gapu ten pnnampalataya ten Diyos, ay sinumunud ti Abraham dikona a dulawn siya nen Diyos a umangay ten lugar a impangaku a iyatd dikona. Sakay summunud siya, maski awan na tukoy ni hdya angayan naid.
9: Gapu bi ten pnnampalataya na, ay ngyan siya haud bilang dayu ten lugar a impangaku dikona nen Diyos. Ngyan siya ten tolda a kona knde Isaac ay ti Jacob a parehu a tinumanggap ti kona haud a pangaku a gubwat ten Diyos.
10: Gapu orayn ni Abraham a mepatakng en banuwan, a en nangplanu sakay nngpatakng ay mismu a en Diyos.
11: Gapu bi ten pnnampalataya, ay nagkahud ti Abraham ti kakayanan a magin ama, maski ni lakay dn siya sakay ti Sara ay awan dn maari a magenak. Nanalig siya a tupadn nen Diyos en pangaku na.
12: Kaya ti Abraham a mebilang a ngari-ngari a patay dn ay naggubwatan nen essa a lahi a kona ten katodu nen biton hidi dilanget sakay nen baybay hidi ten gilid nen diget.
13: Atanan di ay natay a tehud a pnnampalataya ten Diyos. Awan di natanggap en impangaku hidi nen Diyos, peru natan-aw di iyud ten adeyu. Tinanggap di a dayu la hidi sakay mkpgyan la hidi ti munduwiday.
14: Sakay malinaw a en tolay a magupos ti kona haud ay magaryok palla hidi ti sadili di a banuwan.
15: Ni en pirmi di a isipn ay en lugar a naggubwatan di, ay tehud nakuwan a pagkakataun a makasoli hidi haud.
16: Peru en gustu di ay essa a banuwan a mas maganda, en ked dilanget. Kaya awan ingkatagama nen Diyos a siya ay magin Diyos di, gapu nnghanda siya ti lugar para dikodi.
17: Gapu bi ten pnnampalataya ni Abraham, ay inyalay na ti Isaac dikona subukn siya nen Diyos. Handa siya a mng-alay ten mggeessa na a anak, maski a siya en tummanggap ten impangaku nen Diyos.
18: Kinagi nen Diyos, Knni Isaac a maggubwat en magin lahi mu.
19: Maniwala siya a kaya a biyagn nen Diyos ti Isaac. Kaya makagi a nesoli ngani ti Isaac dikona gubwat ten patay hidi.
20: Gapu ten pnnampalataya ten Diyos, ay inyatd ni Isaac knde Jacob ay ti Esau en pagpapala para ten dumemt a panahun.
21: Gapu ten pnnampalataya ten Diyos, ay inyatd ni Jacob en pagpapala ten duwwa a anak ni Jose bagu siya matay. Sakay tinumawid ten ontok nen sarukud na sakay sinumamba ten Diyos.
22: Gapu ten pnnampalataya ten Diyos, ay kinagi ni Jose dikona adeni dn siya a matay a lumakad en Israelita hidi a gubwat ti Egipto, sakay imbilin na a tawidn di en tulang na hidi.
23: Gapu ten pnnampalataya ten Diyos, en dddikl hidi ni Moises ay awan nanteng a sumuway ten utus nen hari; dikona ketan di a maganda en anak, intagu di siya ten luub nen tllu a bulan.
24: Gapu ten pnnampalataya ten Diyos, ay tinumanggi ti Moises dikona dikl dn siya, a dulawn a anak nen prinsesa a anak nen Faraon.
25: Ginustu na pa a mkpaghirap ten tolay hidi nen Diyos nan magtamasa ti kasayaan a awan la magmalay a iyatd nen kasalanan.
26: Imbilang na a mas mahalaga en magdanas ti kadustaan gapu ten Mesias nan ten kayamanan hidi ni Egipto; gapu nakatuun en isip na ten piremyu ten dumemt a panahun.
27: En pnnampalataya bi ten Diyos en nnggiya knni Moises a lakadan na en Egipto a awan ti nteng maski magsaranta en hari. Mabegsk en isip na gapu kumn na a ketan en Diyos.
28: Gapu bi ti pnnampalatayaid a iyd, kaya na a intatag en Aldew nen Kttalib. Sakay inyutus a wasek-wasekan ti digi en pintuwan hidi nen bilay para awan bunuwn nen Anghel a Mgpuksa en panganay hidi a lllaki a Israelita.
29: Gapu ten pnnampalataya ten Diyos, ay nakaarabes en Israelita hidi ten Madidig a Diget a kumn a ten mamadi a luta. Peru dikona umarabes en taga-Egipto hidi ay ngkalims hidi.
30: Gapu ten pnnampalataya nen Israelita hidi ten Diyos, ay naduray en pader nen Jerico kttapos di a pinalebutan ten pittu a aldew.
31: Gapu ten pnnampalataya ten Diyos, ti Rahab, en bbbi a belyas, ay awan nepahamak a kaguman nen umd hidi a pasakup ten Diyos, gapu tinanggap na ti maayus en espiyya hidi.
32: Magtulos-tulosk padi beman? Kulang en panahun para isaysay ku en tungkul knde Gideon, Barac, Samson, Jefte, David, Samuel, sakay ten propeta hidi.
33: Gapu ten pnnampalataya di ten Diyos, tinalu di en kahariyan hidi, naggamet hidi ti matuwid, sakay natanggap di en pangaku hidi nen Diyos. Pinagiym di en ngusu nen leon hidi,
34: nangadp ti magerab a apoy, sakay nakaligtas ten ispada nen kalaban di hidi. Nanghina hidi peru inatddan hidi ti begsk tnni magin mabegsk ten labanan, inumatras en dayu hidi a sundalu.
35: Gapu ten pnnampalataya ten Diyos, ay nesoli ten sangan a bbbi hidi en patay di hidi kttapos a mabiyag a ruway.
: En agum ay pinahirapan sakay awan di gustu a tanggapn a makalaya, gapu mas pinili di en matay ti hirap para biyagn a ruway sakay magkahud ti mas maganda a biyag.
36: En agum ay ininsultu sakay linatigu, sakay tehud bi a nekulung a nakakadena.
37: Binbbatu di hidi, tinppeng ti lagadi, sakay binunu ti ispada. Koblet ni tupa sakay kambing en isssulot di. Pinahirapan hidi, inapi, sakay pinppasaketan.
38: Awan karapatdapat dikodi i munduwiday! Pakalat-kalat hidi ten kaparangan sakay buki-bukid. Ngyan hidi ten abbut sakay kuweba ten luta.
39: Sakay gapu ten pnnampalataya di ten Diyos, ay nngwarak hidi ti essa a kasaysayan a awan malimunan. Peru en pangaku nen Diyos ay awan natupad ten panahun di
40: gapu tehud a mas maganda a planu en Diyos para dikotam, en makaguman di kitam sakay magin ganap hidi.