1: Kkkapatkaka ku hidi, bilang mnnampalataya knni Jesu-Cristo a maluwalhati a Panginoon tam, dapat a parehu la en pangileng tam ten atanan a tolay.
2: Nadid ni tehud a summddp a essa a mayaman ten miting moy a nakabadu ti maganda sakay nakasangkalan ti gintu, sakay summddp bi en essa a pubri a nakabadu ti rppot,
3: sakay ni pinospos moy ti maganda en mayaman a kinagi moy, Hddi ka mggetnud ti maganda iday a bangku, sakay kinagi moy ten pubri a, Mgtakng ka dlla han oni mggetnud ka ti ditagen.
4: Ni kona haud i gamitn moyid ay tehud kamon a pinanigan, sakay naghatul kamon ti liwat.
5: Tandaan moy kkkapatkaka ku hidi. Pinili nen Diyos en pubri hidi ti munduwiday tnni magin mayaman ti pnnampalataya sakay tnni mebilang hidi ten kahariyan nen Diyos a impangaku na ten atanan a magmahal dikona.
6: Peru imemenos moy en pubri hidi! Awan beman en mgkayaman hidi en mangapi dikomoy sakay mngdimanda dikomoy?
7: Hidi bi en mgsasestiyn ten maganda a ngaran a inyatd dikomoy.
8: Maganda en gamet moy ni sunudn moy en utus ten kahariyan nen Diyos, kinagi na ten Kasulatan a, Mahaln mu en kaparehu mu a kona ten pgmahal mu ten sadili mu.
9: Peru ni awan parehu i pangileng moyid ten tolay ay nagkasala kamon, sakay ayun ten Kautusan ay dapat kam a parusaan.
10: En tolay a lumabag ten essa a utus, ay lummabag ten atanan nen Kautusan.
11: Inyutus nen Diyos a, Dyan kam mangalunya. Tehud pa bi siya a utus a, Dyan kam mamunu. Nadid maski ni awan kam nangalunya ni namunu kam, ay sinuway moy padi en utus nen Diyos.
12: Kaya magingat kam ten ararikad moy sakay ten pggupos moy. Gapu hatulan kam nen Diyos ayun ten kautusan a mangpalaya dikomoy.
13: Awan kagbiyan nen Diyos a hatulan en tolay a awan makabetu a mangagbi ten agum, peru en tolay a makkkagbiyn ay awan dapat a manteng ten pghatul.
14: Kkkapatkaka ku hidi, nya beman serbiyid nen pnnampalataya nen tolay ni awan labi ketan ten gamet na? Meligtas beman siya ni konaid haud a pnnampalataya?
15: Nadid ni tehud kam a kapatkaka a awan ti mesulot a badu sakay awan ti makan,
16: sakay kinagi moy la a, Kagbiyan ka nakuwan nen Diyos a paketan ti badu mu sakay makan mu. nya i metulungid ni iyud ni awan moy bi hidi intdenan ten kailangan di?
17: Kaya en pnnampalataya a awan ti kaguman a gamet ay patay.
18: Peru tehud bi a magkagi a, Tehud ka a pnnampalataya, en kao ku ay gamet. I tbbig kuwid ay, ipeta mu dikoku en pnnampalataya a awan ti gamet sakay ipeta ku bi dikomu en pnnampalataya ku ten pamamag-itan nen gamet ku.
19: Awan beman maniwala ka a essa la en Diyos? Tama iyn! Maski en dimonyo hidi ay maniwala bi sakay magpgpg pa hidi ti nteng.
20: Siko a mangmang! Gustu mu beman a patunayan ku dikomu a awan ti kuwenta en pnnampalataya a awan ti kaguman a gamet?
21: Kona ten ninunu tam a ti Abraham a kinasayaan nen Diyos dikona iyalay na ten altar ti Isaac a anak na.
22: Ketan moy hddi a en pnnampalataya na ay tehud a kaguman a gamet. Napatunayan a en pnnampalataya na ay tama ten pamamag-itan nen ginamet na.
23: Kaya nangyari dn en nakasulat a, Summampalataya ti Abraham ten Diyos, sakay imbilang siya nen Diyos a matuwid gapu ten pnnampalataya na. Kaya ti Abraham ay nangaranan a amigu nen Diyos.
24: Kaya ketan moy hddi a magin karapatdapat en tolay ten Diyos ten pamamag-itan nen gamet na, bakn a ten pnnampalataya la.
25: Kona labi ten nangyari knni Rahab a mngngilllaki, imbilang siya nen Diyos a matuwid gapu ten ginamet na a pinatulos na en Israelita hidi a espiyya sakay tinulungan na hidi a makaginan ten pamamag-itan nen iba a dilan.
26: Ni konya a en bggi a awan ti ispiritu ay patay, ay kona labi hud, en pnnampalataya a awan ti gamet ay patay.