Dinulaw ni Jesus en disepulus na hidi a sapulu ay ti duwwa, sakay intdenan na hidi ti kapangyariyan sakay karapatan a magpalayas ti dimonyo, sakay magpapiyya ten tehud hidi a saket.
Inutusan na hidi a angay mangaral tungkul ten pghari nen Diyos sakay magpapiyya ten tehud hidi a saket.
Sakay imbilin na dikodi a, Dyan kam magbalon ti maski ni nyaman ten angayan moy kona ti sarukud, hembeg, makan, pilak oni paglewasan.
Mktulos kam ten bilay nen deyaman a mangtanggap dikomoy. Mgyan kam la haud mentras awan kam palla lumakad ti banuwanid a iyud.
Mara ni awan kam tanggapn nen tolay hidi ten essa a banuwan ay lumakad kam haud. Peru bagu kam a lumakad ay ipagpag moy pa en alikabuk nen babsset moy, tanda iyud a tehud hidi a parusa ten awan di pngtanggap dikomoy.
Sakay lummakad en disepulus na hidi. Angay hidi nangaral ten babaryu tungkul ten Maganda a Bareta sakay pinagpiyya di en tehud hidi a saket ten atanan a lugar.
Nadid, nabareta ni Herodes a pinunu ti Galilea en atanan a nangyari. Naguluwan en isip na, gapu tehud a sangan a nagkagi a nabiyag a ruway ti Juan a Mgbinyag.
Tehud bi a sangan a nagkagi a lummitaw ti Elias, sakay kagi bi nen agum ay nabiyag a ruway en essa ten propeta hidi tenhud pa a panahun.
Kaya kinagi ni Herodes, Pinaputol ku dn en ulu ni Juan, peru deya wd nabareta kuwiday? Makpalk a nasanig tungkul dikona. Kaya pinilit ni Herodes a ketan ti Jesus.
Nadid, dikona nagsoli en apostol hidi ay kinagi di knni Jesus en atanan a ginamet di. Kttapos ay ingkuyug hidi ni Jesus a ummangay ten banuwan a Betsaida.
Ummunud en tolay hidi dikona matukuyan di, sakay masaya hidi a tinanggap ni Jesus. Tinolduwan na hidi tungkul ten pghari nen Diyos, sakay pinagpiyya na en tehud hidi a saket.
Dikona a mgsasasarm dn en aldew ay ummadeni knni Jesus en disepulus na hidi a sapulu ay ti duwwa, sakay kinagi di dikona, Palakadn mu dn i tolayen hidi tnni umangay hidi ti a babaryuwen sakay uma, tnni makaaryok hidi ti makan di sakay matidugan. Ked kitam ti adeyuwidi a lugar a awan ti tolay.
Peru kinagi ni Jesus, Sikam i mangatddid ti makan dikodi. Kagi di ay, Awan kitam ti balon, lilimma la iddi a mommon a tinapay, sakay duwwa a ikan. Mamali kami beman para ti atanan diyen?
Peru kinagi na ten disepulus na hidi, Paetnudn moy hidi a atanan ti tglalimmapulu balang essa a grupu. Tehud a limmang libu en lllaki hidi a ked haud.
Pinggetnud di ngani hidi a atanan.
Kttapos ay inalap ni Jesus en limma a mommon a tinapay sakay en duwwa a ikan. Tummangad siya dilanget sakay nagpasalamat ten Diyos. Tinppeng-tppeng na iyud sakay inyatd na ten disepulus na hidi tnni itagtag di ten katolayan.
Nakakan hidi a atanan sakay ngkabssug. Kttapos ay pinuron nen disepulus hidi en naburay sakay nakaputat hidi ti sapulu ay ti duwwa a lkba.
Nadid, dikona a pasiyaan a magdasal ti Jesus a mggeessa ay ummadeni dikona en disepulus na hidi. Tinanung hidi ni Jesus, nya en palagay nen tolay hidi tungkul dikoku? Deyak kan?
Tummbbig hidi, Tehud a sangan a nagkagi a ti Juan a Mgbinyag ka kan. Tehud bi a nagkagi a ti Elias ka kan, sakay kagi bi nen agum a nabiyag kan a ruway en essa ten propeta tenhud pa a panahun.
Tinanung dmman hidi ni Jesus, Sikam, nya bi i makagi moyid tungkul dikoku? Kinagi ni Pedro, Siko en Cristo a impangaku nen Diyos!
Impakebibilin ni Jesus ten disepulus na hidi a dyan di iyud kagiyn maski kndeya.
Sakay kinagi na pa dikodi, Magtiis pa ti dikl a hirap en Anak nen Tolay. Itakwil siya nen pinunu hidi nen lahi ni Israel, nen pinunu hidi nen padi hidi, sakay nen mgtoldu hidi ten Kautusan. Pabunu di siya peru ten katllu a aldew ay biyagn siya a ruway nen Diyos.
Nadid, kinagi pa ni Jesus ten atanan a tolay, Ni deyaman en masor a sumunud dikoku ay kailangan a limunn na en para ten sadili na. Bklayn na en kudus na aldew-aldew sakay sumunud dikoku.
Gapu en tolay a maghangad a mngligtas ten sadili na a biyag ay siya i mawananid ti biyag. Peru ni deyaman en mng-alay ten biyag na alang-alang dikoku ay magkahud ti biyag.
nya beman i pakinabangid nen tolay ni makao na man i buuwid a mundu, ni mepahamak labi en sadili na?
Ni ikasanikiyk moy sakay en upos ku hidi ay ikasaniki kam bi nen Anak nen Tolay ten kssoli na had a tehud a karangalan, sakay karangalan nen Ama sakay nen banal hidi a anghel.
Saiddi kagiyn kuwid dikomoy, tehud a sangan hddi dikomoy a awan matay mentras a awan di ketan en pghari nen Diyos.
Kllipas nen sasimba kttapos na a kagiyn i bagayid a hidi iyd ay summangkay ti Jesus ten bukid tnni magdasal. Ingkuyug na de Pedro, Juan sakay ti Santiago.
Dikona pasiyaan siya a magdasal ay nagbagu en rupa na, sakay tunay ti pudew en sulot na a badu a magbanaag, sakay magdemlag.
Kttapos ay bigla la a lummitaw en duwwa a lllaki, a de Moises ay ti Elias,
dumddemlagan bi hidi a pummeta. Nkpgguron hidi knni Jesus tungkul ten adeni dn a kkkatay na ti Jerusalem.
Nadid, mahusay en tidug ni Pedro pati en kakagumanan na hidi, peru bigla hidi a nalukag. Netan di ti Jesus a magdemlag ti makasili, kaguman en duwwa a lllaki a mkpgtakng dikona.
Dikona palakad dn en duwwa a lllaki ay kinagi ni Pedro, Panginoon, maganda ta ked kami hddi. Paggamet mi kam ti tllu a sarong: essa para dikomu, essa para knni Moises, sakay essa bi knni Elias. Peru i tatarudanid ay awan kabetuwan ni Pedro en kkkagiyn na.
Pasiyaan palla a magupos ti Pedro ay nataklbban dn hidi nen panganurin, kaya nentingan en disepulus hidi.
Sakay tehud a essa a boses a gubwat ten panganurin a kona hddi en kinagi na, Iyd en Anak ku a pinili ku, sanign moy siya.
Dikona awan dn en boses ay netan di a mggeessa dlla ti Jesus. Awan kinagi nen disepulus hidi en netan di maski kndeya.
Ten ruway a aldew ay dummagson dn hidi a gubwat ten bukid, sakay tinagbu nen tunay a kakpal a tolay ti Jesus.
Ten kakpalan nen tolay hidi ay tehud a lllaki a pummkraw a, Maistu, kagbiyan pay a ilingn i eessa kuwiday a anak a lllaki.
Hinayup siya, sakay bigla dlla siya a mgpapkrawn. Pagpgpggn siya nen dimonyo hanggan magruru en ngusu na. Pppahirapan na siya sakay awan na gustu a lakadan.
Nkkekagbiyk ten disepulus mu hidi a paibutn di en maduks a ispiritu, peru awan di kaya.
Tummbbig ti Jesus, Tunay kam ti duks a tolay, awan kam ti pnniwala! Hanggan nikan takam a pgtatiisan? Sakay kinagi ni Jesus ten lllaki, Iyangay mu hddi en anak mu.
Dikona a paadeni en anak ay inlugmuk siya nen dimonyo sakay pinagpgpg na. Inutusan ni Jesus en maduks a ispiritu a lumakad ten anak, pinagpiyya na sakay tulos na inyatd ten ama na.
Nagtaka ti hustu en tolay hidi ten kapangyariyan nen Diyos.
Tunay palla en pgtaka nen tolay hidi ten ginamet ni Jesus dikona kagiyn na ten disepulus na hidi a,
Dyan moy kalimunan i kagiyn kuwiday, itokyon en Anak nen Tolay sakay mepabahala ten kapangyariyan nen tolay hidi.
Peru awan iyd naintendiyan nen disepulus na hidi, gapu awan palla impakapospos nen Diyos dikodi. Sakay manteng hidi a magtanung ni nya en kahulugan nen kinagi na.
Mensan, namagtalu-talu en disepulus na hidi ni deya i kataasanid dikodi.
Tukoy ni Jesus ni nya en ked ten isip di kaya dinulawan na en essa a anak a badit sakay pinatakng na ten wares na.
Sakay kinagi na dikodi, Ni deya en mangtanggap ti anakidi gapu maniwala siya dikoku ay sikn en tinanggap na, sakay ni deya en mangtanggap dikoku ay tinanggap na en nangutus dikoku a umangay hddi. Ni deyaman en kababaan dikomoy ay siya i kataasanid.
Kinagi ni Juan, Maistu, netan mi en essa a tolay a magpalayas ti dimonyo ten pamamag-itan nen ngaran mu. Sinaway mi siya gapu awan tam siya kaguman.
Peru kinagi ni Jesus, Dyan moy siya sawayn, gapu kaguman moy en umayun dikomoy.
Dikona a adeni dn en panahun a idisunu ti Jesus dilanget ay naisip na a angay ti Jerusalem.
Tehud siya a pingdipalongu a ummangay ten essa a lugar ti Samaria tnni maghanda ti tulusan na.
Peru awan siya tinanggap nen Samaritano hidi gapu malinaw a paangay siya ti Jerusalem.
Dikona natukuyan iyd nen disepulus hidi a de Santiago ay ti Juan ay kinagi di dikona, Panginoon, masor ka beman a mangpadibbbi kami ti apoy a gubwat dilanget tnni mapuksa hidi?
Peru liningat hidi ni Jesus sakay sinaway na hidi.
Sakay ummangay hidi ten agum a lugar.
Dikona a maglakad dn hidi ay tehud a tolay a nagkagi knni Jesus, Maistu, mkkuyugk dikomu, maski hdya en angayan mu.
Kinagi ni Jesus dikona, Tehud a bbut a pppgyanan en asu hidi ti talon sakay tehud a lobun en ibun hidi. Peru en Anak nen Tolay ay awan dlla ti lugar a maptdugan oni maimangan.
Kttapos ay kinagi ni Jesus ten essa a tolay, Mkkuyug ka dikoku. Peru kinagi nen tolay a, Panginoon, pabayank mu pa a umuli ta angay ku pelbbng en ama ku.
Peru kinagi ni Jesus dikona, Pebahala mu ten patay hidi en pglbbng ten patay di. Peru siko, angen mu ipakapospos ten tolay hidi en tungkul ten pghari nen Diyos.
Kinagi bi nen essa a lllaki a, Mkkuyugk dikomu Panginoon, peru payagank mu a angayk pa magpaalam ten pamilya ku.
Kona bi hddi en tbbig ni Jesus dikona, Ni deyaman en magaradu a mgsasulig-sulign, ay awan maari ten kahariyan nen Diyos.