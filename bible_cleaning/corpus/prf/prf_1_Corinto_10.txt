1: Nadid, kkkapatkaka ku hidi, gustu ku a matukuyan moy en nangyari ten ninunu tam hidi ten panahun ni Moises. Linenduman hidi a atanan nen panganurin ten linakad di sakay ten karabes di ten madidig a diget.
2: Sakay nabinyagan hidi a atanan ten panganurin ay ten diget bilang tagasunud ni Moises.
3: Kinuman hidi a atanan ti eessa a pagkain a ispirituwal,
4: sakay umminom hidi ti eessa a ispirituwal a dinom, gapu umminom hidi ten ispirituwal a batu a magsubaybay dikodi, iyud a batu ay ti Cristo.
5: Konapamanhud, ay awan nasaya en Diyos ten kakpalan dikodi. Kaya naessa-essa hidi a ngkatay ten parang.
6: Atananid iyud a nangyari ay babala dikotam, tnni awan tamon gustuwn en mgkaduks hidi a bagay a kona ten ginggamet di.
7: Dyan kam sumamba ten diyos-diyosan hidi a kona ten ginamet nen agum dikodi. Kona ten nakasulat, Mggetnud en tolay hidi tnni kuman sakay uminom, sakay tumakng tnni magsayaw.
8: Dyan kitam mangalunya a kona ten ginamet nen agum dikodi. Kaya duwapulu ay ti tllu a libu a tolay en natay ten maghapun la.
9: Dyan tam purbaan ti Cristo, a kona ten ginamet nen agum dikodi. Kaya ngkatay hidi dikona kinkkagat hidi ni kabiklatan.
10: Dyan kitam bi magreklamu a kona ten ginamet nen agum dikodi, kaya binunu hidi nen anghel a mmmuksa.
11: Nangyari i atananid a iyud tnni babala ten agum, sakay nesulat hidi iyd tnni sikitam a biyag hidi nadid a katapusan a panahun ay matolduwan.
12: Kaya magingat en deyaman a magakala a mgtakng siya, ta bakay merakpa.
13: Awan palla ti pagsubuk a dummemt dikomoy a awan dinanas nen atanan a tolay. Peru tapat en Diyos, awan na pakultadan a subukn kam ten awan moy makaya. Nan kddemt nen pagsubuk ay atddan na kam ti begsk tnni mapagtagumpayan moy iyud.
14: Kaya ngani mahal ku hidi a kkkapatkaka, dyan kam sumamba ten diyos-diyosan hidi.
15: Iddi en makagi ku dikomoy, gapu tukoy ku a mgkatalinu kam; sikamon en manghatul.
16: Awan beman en kinom tam ten tasa a ginamet ten Pngngapon nen Panginoon a ipagpasalamat tam ten Diyos ay pkbahagi ten digi ni Cristo? Sakay en kkkan tam ten tinapay a tinppeng-tppeng ay pkbahagi ten bggi ni Cristo?
17: Kaya ngani, gapu essa la en tinapay, sikitam ay essa la a bggi maski ni makpal kitam, gapu namagbaha-bahagi tam en eessa a tinapay.
18: Ilingn moy en bansa a Israel. Awan beman en kuman ten alay ay kabahagi ten gggamitn ten altar?
19: Gustu ku bemanid a kagiyn ay en diyos-diyosan hidi oni en pagkain a nealay ten diyos-diyosan hidi ay tehud a serbi?
20: Awan! En gustu ku a kagiyn, ay en paganu hidi ay magalay ten dimonyo hidi, bakn a ten Diyos. Kaya awan ku gustu a mkpagkaessa kam ten dimonyo hidi.
21: Awan kam maari a uminom ten tasa nen Panginoon sakay ten tasa nen dimonyo hidi. Sakay awan kam bi maari a kuman ten lamisaan nen Panginoon sakay ten lamisaan nen dimonyo hidi.
22: Gustu tam beman a mangimon en Panginoon? Ti palagay moy bemanid ay mas makapangyariyan kitam nan siya?
23: Tehud a magkagi ti kona hddi, Malayak a maggamet ti nyaman a bagay, tarud iyud, peru awan atanan a bagay ay makapangatd ti kapiyyaan. Malayak bi a maggamet ti nyaman a bagay, peru awan atanan a bagay ay makatulung.
24: Bakn a en para ten sadili moy en idipalongu moy, nan para ten agum.
25: Ni mamali kam ti karni ten pglakuwan ay kann moy, sakay dyan kamon magtanung tnni awan mabalisa en konsensiya moy.
26: Gapu kinagi na ten kautusan, En luta sakay en atanan a ked had ay kao nen Panginoon.
27: Mara ni imbitaan kam nen awan mnnampalataya sakay gustu moy a umangay, ay kann moy en nyaman a iyatubeng di dikomoy, sakay dyan kamon magtanung pa tnni awan mabalisa en konsensiya moy.
28: Peru ni tehud a magkagi dikomoy a, Nealay iyd ten diyos-diyosan, dyan moy iyud kann alang-alang ten nngkagi dikomoy sakay ten konsensiya.
29: En gustu ku a kagiyn ay en konsensiya nen agum bakn a en konsensiya moy.
: Sakay kagiyn bi nen agum a, Bakin hadlangan nen konsensiya nen agum en kalayaan ku?
30: Ni pasalamatan ku en Diyos ten kann ku, ay bakin barngngnnk nen agum.
31: Kaya, nyaman en gamitn moy, kuman kam man oni uminom, ay gamitn moy atananid a iyud para ten karangalan nen Diyos.
32: Dyan kam magin dahilan nen pgkasala nen deyaman, magin Judio hidi oni Hentil hidi oni ten kaguman moy hidi ten simbaan nen Diyos.
33: Nan, arign moy en gggamitn ku. Gustu ku a pasayan en balang essa ten atanan a gamitn ku. Awan ku idipalongu en sadili ku a kapiyyaan nan en kapiyyaan nen agum, tnni maligtas hidi.