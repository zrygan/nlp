1: Ummangay bi ti Pablo ti Derbe sakay ti Listra. Tehud haud a essa a disepulus en ngaran na ay ti Timoteo. En ina na ay mnnampalataya a Judio peru en ama na ay Griego.
2: Igalang nen atanan a mnnampalataya ti Listra sakay ti Iconio ti Timoteo.
3: Gustu a ikuyug ni Pablo ti Timoteo kaya tinuri na siya gapu tukoy nen Judio hidi ti siyudadid a iyud a Griego en ama na.
4: Atanan nen banuwan a ummangayan di ay impakapospos di ten mnnampalataya hidi en napagkasunduwan nen apostol hidi sakay nen pinunu hidi nen simbaan ti Jerusalem a patakaran tnni iyud dn en sunudn di.
5: Kaya tummibay en pnnampalataya nen bawat miyembru nen kada simbaan, sakay aldew-aldew ay mgdadadagdag hidi.
6: Nadid, nangaral de Pablo ten lugar a Frigia sakay Galacia gapu awan hidi pinagustuwan nen Banal a Ispiritu a mangaral ten prubinsiya a Asia.
7: Kddemt di ten tapat nen lugar a Misia ay gustu di nakuwan a sumddp ti Bitinia peru awan hidi pinagustuwan nen Ispiritu ni Jesus.
8: Kaya nagtalib dlla hidi ten lugar a Misia sakay nagtulos ti Troas.
9: Dikona a tidug ti Pablo ti gibiyid a iyud ay nagkahud siya ti pangitain, tehud a essa a lllaki a taga-Macedonia a mgtakng sakay mkkekagbi dikona a kinagi na, Angay kam pay ti Macedonia iday, kagbiyan moy kami a tulungan.
10: Kaya kttapos nen pangitain ni Pablo ay pagdaka kami a nagrektat a angay ti Macedonia, gapu nasigudu mi a paangayn kami haud nen Diyos tnni ipangaral mi en Maganda a Bareta.
11: Sapul ti Troas ay nggabeng kami a patamu ti Samotracia sakay ten kailawan ay ti Neapolis.
12: Sapul haud ay ummangay kami ti Filipos, essa a dikl a siyudad ti Macedonia a sakup ni Roma. Nkpgyan kami haud ti sangan a aldew.
13: Ten Aldew nen Kimang nen Judio hidi ay lummuwas kami ten siyudad, ummangay kami ten gilid nen dinom gapu inisip mi a tehud a lugar haud a pgdasalan nen Judio hidi. Nggetnud kami haud sakay nkpgguron ten bbbi hidi a nagipun-ipun.
14: En essa dikodi ay ti Lydia a taga Tiatira, mglaku siya ti mgkamahal a damit a inubi. Maka-Diyos siya a tolay. Mentras a mgsanig siya knni Pablo ay binukasan nen Panginoon en isip na sakay naniwala siya ten kinkkagi ni Pablo.
15: Nagpabinyag hidi a sabilay sakay inakit na kami, kinagi na, Ni tenggiynnk moy a tapat a tagapagserbi nen Panginoon ay kadtamon dibilay, haud kam a tumulos. Mahigpit en pggakit na dikomi kaya awan mi naadiyan.
16: Essa a aldew dikona a patamu kami ten lugar a pgdasalan nen Judio hidi ay naketagbu kami ti essa a anak a bbbi a alipin. Sinddp siya ni maduks a ispiritu. Iyd a ispiritu ay nangatd dikona ti kapangyariyan a makapanghula. Dikl a pilak en kitan nen amu na hidi ten pghula na.
17: Ummunonud siya dikomi a de Pablo sakay ipppkraw na a, Hidi iyd a tolay ay tagapagserbi nen kataasan a Diyos! Ummangay hidi hddi tnni ipangaral di dikomoy ni konya kam a maligtas.
18: Pirmi na iyud a gggamitn dikomi aldew-aldew kaya naiyamut ti Pablo. Inatubeng na en anak a bbbi sakay kinagi na ten maduks a ispiritu, Ten ngaran ni Jesu-Cristo, ay utusan taka a umibut ka dn han ti bbbiyen! Ti odas biyid a iyud ay pagdaka a ummibut en maduks a ispiritu.
19: Dikona netan nen amu hidi nen anak a nawan dn en pagkapilakan di ay dinuklos di de Pablo ay ti Silas sakay ginuyud di hidi ten matolay a lugar sakay inyatubeng di hidi ten pinunu hidi.
20: Inyatubeng di hidi ten pinunu hidi nen siyudad sakay binintang di hidi ti kona hddi, I duwwaiday a Judio ay manggulu hidi ten siyudad.
21: Magtoldu hidi ti kaugaliyan a bawal ten kautusan tam hidi a Romano. Awan tam maari a tanggapn itttoldu diyen.
22: Sabay-sabay a sinumunggab en katolayan knde Pablo ay ti Silas, sakay pinaeklasan hidi nen pinunu hidi a tulos di a pinahaplit en duwwa.
23: Kttapos di hidi a hinhhaplit ay impepiresu di hidi sakay pinabantayan ti mapiyya.
24: Insddp hidi nen guwardiya ten kadisaladan nen pgpiresuwan sakay ingkandadu di en kayu a sssulutan nen babsset di.
25: Nadid, dikona hatinggabi dn ay magdasal de Pablo ay ti Silas sakay mgkansyon hidi ti papuri sakay pgsamba para ten Diyos. En agum hidi a piresu ay mgsanig dikodi.
26: Bigla a naglinug ti tunay ti begsk, nayang maski pundasyon nen pgpiresuwan. Pagdaka a bummukas en atanan nen pintuwan sakay naokbis en kadena nen atanan a piresu.
27: Nalukag en guwardiya nen pgpiresuwan sakay dikona ketan na a bukas dn en pintuwan hidi ay akala na ni nakaginan dn en piresu hidi. Kaya binagut na en ttak na a laan na dn a bunuwn en sadili na.
28: Peru pinkrawan siya ni Pablo a kinagi na, Dyan mu bunuwn i sadili muwen ked kami la hddi a atanan!
29: Nggid ti simbuwan en guwardiya sakay nagginan a summddp sakay lummuhud a magpgpg ten atubengn de Pablo ay ti Silas.
30: Inluwas na hidi sakay nagtanung siya dikodi, nya i dapat kuwid a gamitn tnni maligtask?
31: Kinagi di, Sumampalataya ka ten Panginoon a ti Jesus tnni maligtas ka, siko ay ten kasabilay mu.
32: Impangaral di dikona en upos nen Panginoon sakay ten atanan nen kaguman na hidi ten bilay na.
33: Ti odas biyid a iyud ay lininisan nen guwardiya en tali-talingu de Pablo ay ti Silas, nagpabinyag siya sakay en kasabilay na hidi.
34: Kttapos ay ingkuyug na hidi ten bilay na sakay pinakan na hidi. Tunay en saya na sakay ten kasabilay na hidi gapu natukuyan di dn a sumampalataya ten Diyos.
35: Ten kadimadimangan na ay inutusan nen pinunu hidi nen siyudad en sundalu hidi a palayan di de Pablo ay ti Silas.
36: Kinagi nen guwardiya knni Pablo, Inyutus nen pinunu hidi a maari kam kanon a lumaya. Kammoy dn, lumakad kamon a mapayapa.
37: Peru kinagi ni Pablo dikodi, Pinayabat di kami ten atubengn nen makpal a tolay sakay impiresu di kami maski awan kami palla naimbistigaan, samantala taga-Roma kami bi! Nadid ay gustu di kami a palayan ti sekretu! Awan, awan maari! Kailangan a hidi angayid hddi a mangpalaya dikomi.
38: Impakapospos nen sundalu hidi ten pinunu hidi nen siyudad en kinagi ni Pablo. Minanteng hidi dikona napospusan di a de Pablo ay ti Silas ay taga-Roma bali.
39: Kaya ummangay en pinunu hidi ten pgpiresuwan sakay nktawad hidi knde Pablo ay ti Silas. Inluwas di hidi ten pgpiresuwan sakay inuron di hidi a lakadan di dn en siyudad.
40: Nadid ten klluwas de Pablo ay ti Silas ten pgpiresuwan ay nagtulos hidi ten bilay ni Lydia. Dinemttan di en mnnampalataya hidi haud, bagu a lummakad en duwwa ay pinayuwan di hidi a magpakatibay ten pnnampalataya di.