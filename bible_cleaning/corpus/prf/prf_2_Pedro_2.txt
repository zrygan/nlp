1: Tenhud ay tehud a awan tatarudan a propeta ten Israelita hidi. Kona labi nadid a panahun, tehud a umangay dikomoy a liwat a tagapagtoldu. Samantalan di kam a tolduwan ti liwat a toldu a mngpahamak dikomoy. Sakay maski en Panginoon a nngligtas dikodi ay tanggiyan di, peru awan magmalay ay mepahamak hidi.
2: Konapamanhud ay makpal en maakit di a mangunonud ten kahalayan di, sakay gapu ten gggamitn di, en agum ay magupos ti maduks tungkul ten Dilan nen katutuhanan.
3: Gapu ten kasakiman di ay linlangn di kam ten pamamag-itan nen mgkaganda di a pggupos. Nalay dn a nakahanda en hatul a para dikodi sakay en mangpuksa dikodi ay awan tidug.
4: Maski en anghel hidi a nagkasala ay awan pinatawad nen Diyos, imbut na hidi ti impiyerno sakay kinadenaan ten lugar a madiklm hanggan ten kddemt nen Aldew nen Pghatul.
5: Maski tenhud a panahun ay awan pinatawad nen Diyos en tolay hidi a awan maka-diyos, pinuksa na hidi ten pamamag-itan nen dilobyu. Basta en winarak na ay ti Noe a nngpakapospos ten katutuhanan sakay en pittu a kaguman na.
6: Hinatulan nen Diyos en siyudad a Sodoma sakay Gomorra gapu ten kasalanan di, sakay tinutud na hidi tnni ipeta na en mangyari ten mgkaduks a tolay.
7: Peru inligtas nen Diyos ti Lot a essa a matuwid a tolay. Nabalisa a tarud ti Lot gapu ten gggamitn a kahalayan nen tolay hidi a awan maka-diyos.
8: Mahirapan en kaluuban na a mangeleng bilang matuwid a tolay ten mgkaduks a gggamitn nen tolay hidi aldew-aldew mentras a mkpgyan siya dikodi.
9: Kaya tukoy nen Panginoon ni konya na a iligtas ten pagsubuk en tolay hidi a maka-diyos, sakay ni konya na a parusaan en tolay hidi a mgkaduks kddemt nen Aldew nen Pghatul.
10: Lalu dn ten tolay hidi a sumssunud ten mahalay a kagustuwan nen bggi sakay en sumssuway hidi ten Diyos a Makapangyariyan.
: En mgtoldu hidi ti liwat ay pangahasin sakay hambug hidi, awan di igagalang maski en linalang hidi dilanget nan insultuwn di pa hidi.
11: Maski ni mas mabegsk sakay mas makapangyariyan en anghel hidi nan en liwat hidi a tagapagtoldu ay awan di hidi inakusaan sakay ininsultu ten atubengn nen Panginoon.
12: Peru i tolayid a hidi iyd ay kumn hidi a hayup a neenak tnni dikppn sakay bunuwn, awan di gamitn en isip di ten nyaman a gamitn di. Kalabann di en bagay hidi a awan di maintendiyan, kaya bunuwn bi hidi a kona ten mgkailam hidi a hayup.
13: Ni konya di a pinahirapan en agum ay kona bi haud danasn diyid. Maski aldew ay kasayaan di a maggamet ti kahalayan a kagustuwan nen bggi di, makasaniki sakay makasida ti pagkatolay a makaguman moy hidi a kuman, ked hidi han a masaya a mangdaya dikomoy.
14: Awan hidi ti agum a gamet nan magaryok ti bbbi a paglibangan di, awan hidi magsasawa a mggagamitn ti kasalanan. Dayan di en tolay hidi a mgkahina ti kaisipan tnni magkasala. Sakim hidi sakay sinumpa.
15: Linisiyan di dn en matuwid a dilan, sakay netawtaw hidi. Inarig di ti Balaam a anak ni Beor a masaya ten pilak a gubwat ten maduks a gamet.
16: Kaya sinaway siya nen asno na ten kaarengan na, nagupos en asno a kumn a tolay.
17: Hidi iyd a tolay ay kumn a sapa a namadiyan, sakay kumn a diklm a inyppar nen mabegsk a pars. Inhanda dn nen Diyos en lugar a tunay ti diklm para dikodi.
18: Hambug hidi a magupos peru awan bi ti kuwenta en kkkagiyn di. Kagiyn a di a maari la maggamet ten mgkaduks a kagustuwan nen bggi tnni mapasoli di ten dati biyag en bigu palla hidi a ummadg ten maduks a kkkabiyag.
19: Ipangaku di ten maakit di hidi a tehud a kalayaan, peru mismu a hidi ay alipin ni kadukssan. Gapu en tolay ay alipin nen nyaman a maghari dikona.
20: En tolay hidi a makatenggi knni Jesu-Cristo a Panginoon sakay Tagapagligtas ay makaiwas ten mgkaduks a gamet ti munduwiday. Peru ni maakit hidi a ruway ten mgkaduks a gamet ay mas maduks pa en magin kalagayan di nan ten purumeru.
21: Mas mapiyya pa ni awan di dlla natukuyan en tungkul ten matuwid a kkkabiyag nan ni natukuyan di sakay inadggan di labi en banal hidi a Kautusan a inyatd dikodi.
22: Tumama dikodi en kakagiyan a,
: En asu ay soliyn na labi a kann en inyota na dn.
: sakay en babuy a nadigus ay soli labi a tumubug ten lusak.