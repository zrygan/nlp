1: Kinagi ni Jesus dikodi, Dyan kam mabalisa. Sumampalataya kam ten Diyos sakay sumampalataya kam bi dikoku.
2: Ten bilay nen Ama ku ay makpal a kuwartu. Angayk haud para paghanda takam ti mapgyanan moy. Awan ku iyd kagiyn dikomoy ni awan tatarudan.
3: Ni kedk dn haud sakay nehanda ku dn en mapgyanan moy ay soliyk sakay ikuyug takam tnni ni ked hdyak ay ked kam bi haud.
4: Sakay tukoy moy dn en dilan a patamu ten angayan ku.
5: Kinagi ni Tomas dikona, Panginoon, awan mi tukoy ni hdya angayan muwid, konya mi a matukuyan en dilan?
6: Tummbbig ti Jesus, Sikn en dilan, en katutuhanan, sakay en biyag. Awan ti makaangay ten Ama ni awan ten pamamag-itan ku.
7: Ni matenggiyk moy ay tukoy moy dn bi en Ama ku. Sapul nadid ay matenggi moy dn siya sakay netan moy dn.
8: Kinagi ni Felipe dikona, Panginoon, ipeta mu la dikomi en Ama ay makontentu kami dn.
9: Tummbbig ti Jesus, Felipe, awank mu palla bali tukoy, maski nalay kitamon a mamagkakaguman? En naketa dikoku ay naketa dn bi ten Ama. Bakin a kagiyn mu pa a, Ipeta mu dikomi en Ama?
10: Awan ka beman maniwala a kedk ten Ama sakay en Ama ay ked dikoku? En upos hidi a kagiyn ku dikomoy ay bakn a gubwat dikoku nan gubwat ten Ama a ked dikoku. Siya en manggamet ten bagay hidi a gggamitn ku.
11: Maniwala kam a sikn ay ked ten Ama sakay en Ama ay ked dikoku. Ni umd kam a maniwala ten kkkagiyn ku ay maniwala kam gapu ten ginamet ku.
12: Kagiyn ku dikomoy en tatarudan: en manampalataya dikoku ay makagamet bi ten gggamitn ku ti mas higit pa, gapu sumoliyk dn ten Ama.
13: Sakay nyaman en agidn moy ten ngaran ku ay gamitn ku tnni maparangalan en Ama ten pamamag-itan nen Anak.
14: Gamitn ku en nyaman a agidn moy ten pamamag-itan nen ngaran ku.
15: Ni mahalk moy ay sunudn moy en utus ku hidi.
16: Sakay agidn ku ten Ama a paangayn na dikomoy en Tagagiyya a makaguman moy a awan ti katapusan.
17: Iyd ay en Ispiritu nen katutuhanan, a awan matanggap ni munduwiday gapu awan siya ketan oni tukoy ni munduwiday. Peru tukoy moy siya, gapu siya ay kakaguman moy sakay mgyan siya dikomoy.
18: Awan takam iwarak a awan ti kaguman; soliyn takam.
19: Awan dlla malay ay awank dn ketan nen taga-mundu hidi, peru ketank moy; gapu mabiyagk sakay mabiyag kam bi.
20: Ti aldewid a iyud ay matukoyan moy a sikn ay ked ten Ama ku, sikam ay ked dikoku sakay sikn ay ked dikomoy.
21: Ni deyaman en mangtanggap sakay sumunud ten utus ku hidi ay siya en magmahal dikoku. En magmahal dikoku ay mahaln bi nen Ama ku. Mahaln ku bi siya sakay magpakilalak dikona.
22: Tinanung siya ni Judas bakn a ti Iscariote, Panginoon, bakin dikomi ka la a magpakilala ti hustu bakn a ti munduwiday?
23: Tummbbig ti Jesus, En magmahal dikoku ay sumunud ten utus ku hidi. Mahaln siya nen Ama ku sakay umangay kami mkpgyan dikona.
24: En awan magmahal dikoku ay awan sumssunud ten utus ku hidi. Sakay en upos hidi a nasanig moy dikoku ay awan gubwat dikoku nan ten Ama a nangutus dikoku.
25: Kinagi ku hidi iyd a bagay dikomoy mentras a kakagumank moy palla.
26: Peru en Tagagiyya, en Banal Ispiritu a paangayn hddi nen Ama ten ngaran ku ay siya en magtoldu dikomoy ten atanan a bagay sakay magpaala-ala ten atanan a kinagi ku dikomoy.
27: Kapayapaan en iwarak ku dikomoy. En kapayapaan ku en iyatd ku dikomoy; bakn iyd a kona ten iyatd ni munduwiday. Dyan kam mabalisa sakay dyan kam manteng.
28: Kinagi ku dn dikomoy a, Lumakadk peru sumoliyk labi. Ni mahalk moy, ay dapat a magsaya kam ta angayk ten Ama, gapu mas dakila en Ama nan sikn.
29: Kagiyn ku dn hidi iyd dikomoy bagu pa a mangyari tnni ni mangyari dn ay maniwala kam dikoku.
30: Awan ku dn pakaatakdugn i kkkagiyn kuwiday dikomoy, gapu pademt dn en pinunu ni munduwiday. Awan siya ti kapangyariyan dikoku,
31: kaya la dapat a matukuyan ni munduwiday a mahal ku en Ama ku, kaya gamitn ku en inyutus na dikoku. Kamon dn, kadtamon!