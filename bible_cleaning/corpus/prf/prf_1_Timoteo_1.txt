1: Iyd a sulat ay gubwat dikoku a ti Pablo a apostol ni Cristo Jesus ayun ten utus nen Diyos a Tagapagligtas tam sakay ni Cristo Jesus a pag-asa tam.
2: Para knni Timoteo a matapat ku a anak ti pnnampalataya.
: Magkahud ka nakuwan ti pagpapala, habag sakay kapayapaan a gubwat ten Diyos Ama sakay knni Cristo Jesus a Panginoon tam.
3: Kona ten impkpgguron ku dikomu baguwk a ummangay ti Macedonia, a gustu ku a mgyan ka ti Efeso tnni paimangn mu en sangan a tolay han a magtoldu ti liwat.
4: Sakay dyan di sayangn en odas di ten istorya hidi a awan tatarudan sakay ten ttakdug a listaan nen ginugubwat nen ninunu hidi. Ta paggubwatan la iyd ni pamgtalu-talu sakay awan ti metulung ten tolay tnni matupad en planu nen Diyos ten pamamag-itan ni pnnampalataya.
5: En layunin ni hidi iyd a toldu ay tnni magkahud kam ti pgmahal a gubwat ten malinis a pusu, malinis a konsensiya, sakay tapat a pnnampalataya.
6: Tehud a sangan a inumadg ti bagayid a hidi iyd sakay inatubeng di en awan ti kuwenta a pkpgdadibati.
7: Gustu di a magin tagapagtoldu nen kautusan nen Diyos peru awan di bi maintendiyan en kagikagiyn di sakay en ipppilit di a itoldu.
8: Tukoy tam a maganda en Kautusan, ni gamitn iyd ti tama.
9: Alalahann tam a en Kautusan ay bakn a para ten mgkabait hidi a tolay, nan para ten awan hidi tumenggi ten batas sakay ten kriminal hidi, para ten awan hidi tumenggi ten Diyos sakay ten makasalanan hidi, para ten lapastangan hidi ten Diyos sakay ten awan hidi ti hilig ti kabanalan, sakay para ten mgbabonu hidi sakay ten mangbunu hidi ten sadili di a dddikl.
10: Para ten mgkahilig hidi ti kahalayan sakay ten mangalunya hidi ten kaparehu di a lllaki, para ten kidnaper hidi, para ten mgkabuli hidi sakay ten tistigu hidi a awan magkagi ti tatarudan. En Kautusan ay para ten atanan nen kumontra hidi ten maganda a adal.
11: I adalid a iyd ay ayun ten Maganda a Bareta a impagkatiwala dikoku nen dakila sakay mapagpala a Diyos.
12: Magpasalamatk ten Panginoon tam a ti Cristo Jesus a nangatd dikoku ti begsk, gapu imbilangk na a karapatdapat a magserbi dikona,
13: maski ni tenhud ay linapastangan ku siya, inusig sakay linait. Peru konapamanhud ay kinagbiyank nen Diyos gapu awan ku tukoy en gagamitn ku dikona awank palla sumampalataya.
14: Pinasagana nen Panginoon dikoku en kabaitan na sakay impagkaluub na dikoku en pnnampalataya sakay pgmahal a ketan ten pkpagkaessa knni Cristo Jesus.
15: I kagiyn kuwidi ay katutuhanan sakay dapat a tanggapn nen atanan: Ti Cristo Jesus ay ummangay ti munduwiday tnni iligtas na en makasalanan hidi. Sakay sikn en katindiyan ten atanan a makasalanan.
16: Peru sikn a katindiyan ay kinagbiyan, tnni ipeta ni Cristo Jesus en dikl a pasensiya na dikoku, sakay tnni magin halimbawa iyd ten sumampalataya hidi sakay tdenan ti biyag a awan ti katapusan.
17: Puriyn tam sakay luwalhatiyn a awan ti katapusan en eessa a Diyos, Hari a awan ti katapusan, awan ti kamatayan, sakay awan ketan! Amen.
18: Timoteo a anak ku, itiwala ku dikomu i tolduwid a hidi iyd ayun ten nehula hidi a tungkul dikomu tnni ten pamamag-itan ni iyd ay mabegsk ka a makalaban,
19: a tehud a matibay a pnnampalataya sakay malinis a konsensiya. En agum a tolay ay awan mgsanig ten konsensiya di, kaya en pnnampalataya di ay nawasak.
20: Kabilang dikodi de Himeneo ay ti Alejandro, kaya pinabayan ku dn hidi ten kapangyariyan ni Satanas tnni meimang dn en pglapastangan di ten Diyos.