1: Pagpasensiyaank moy ni sikn ay kona ten pggugaliyan ni hangal.
2: En pgmalasakit ku dikomoy ay kona ten pgmalasakit nen Diyos. En kaparehu moy ay kona ten essa a malinis a dalaga a ingkasundu ku ten essa a lllaki, a awan ti iba nan ti Cristo.
3: Peru mabalisak bakay mailu en isip moy sakay meadeyu kam ten tapat sakay malinis a pnnampalataya knni Cristo, kona knni Eva a nalinlang nen biklat.
4: Gapu masaya moy a tanggapn en deyaman a dumemt a mangaral ti iba a Jesus nan ten impangaral mi. Tinanggap moy en iba a ispiritu sakay iba a adal ten intttoldu mi dikomoy.
5: Palagay ku biyid ay awank medimudyan ti mgkalalakiyen hidi a apostol han.
6: Maari a awank mahusay a magupos, peru awank bi kinulang ti kaalaman. Pinatunayan ku iyd dikomoy ten atanan nen pagkakataun.
7: Impangaral ku dikomoy en Maganda a Bareta peru awank nagagid ti upa dikomoy. Nagpakababak tnni melangkaw kam. Makagi beman a kasalanan i ginamet kuwid a iyd?
8: Iba a simbaan en mngngatd ten pangangailangan ku hidi dikona magserbiyk dikomoy; kumn a agiwan ku hidi, tnni matulungan kam la.
9: Sakay dikona kinulangk han, ay awank nakamulestiya ten deyaman dikomoy gapu tinugnnank ti tulung nen kkkapatkaka hidi ti Macedonia. Sapul pa ti sapul ay iniwasan ku dn a makamulestiya dikomoy ten nyaman a paraan, sakay iyn i gamitn kuwid ten atanan a panahun.
10: Mentras a ked dikoku en katutuhanan ni Cristo, ay awan ku iyemang i pgmadikl kuwid a iyd maski hdya man ti Acaya.
11: Bakin ginamet ku iyd? Gapu beman a awan takam mahal? Tukoy nen Diyos ni sakonya takam a kamahal!
12: Peru tulos-tulos ku a gamitn en gggamitn ku nadid, tnni awan magkahud ti katuwiran en mgbabaretan hidi a en pgserbi di ay kona ten gggamitn mi.
13: Awan hidi tatarudan a apostol, nan mgdaya la sakay magkukunwari hidi a apostol ni Cristo.
14: Awan iyd dapat a pagtakaan gapu ti Satanas man ay maari a magkukunwari a anghel nen demlag.
15: Kaya awan pgtakaan a magkukunwari a tagapagserbi ten katuwiran en tagapagserbi na hidi. I sangpttn diyid ay ayun la ten gamet di.
16: Ruwayn ku, dyan isipn nen deyaman a hangalk. Peru ni kona han en akala moy, ay tanggapn ku dn tnni makapaghambugk bi a kona ten essa a hangal.
17: I kinagi kuwid iyd a pgmadikl ay bakn a gubwat ten Panginoon nan pghambug nen essa a hangal.
18: Gapu makpal en magmadikl tungkul ten bagay hidi a makamundu, sikn ay magmadikl bi.
19: Pgtatiyagaan moy hangalen hidi, palibhasa a mgkatalinu kam!
20: Pgtatiisan moy a alipinn, agiwan ti ari-ariyan, pagsamantalaan, laitn, oni dapangn.
21: Makatagama man ay aminn ku a awan mi kaya a gamitan iyn!
: Peru ni tehud a makapagmadikl ay makapagmadikllk bi, sakay magupusk a kona ten essa a hangal.
22: Hebreo beman hidi? Hebreowk bi. Israelita beman hidi? Israelitak bi. Lahi beman hidi ni Abraham? Sikn ay konak bi hud.
23: Tagapagserbi beman hidi ni Cristo? Magupusk a kumn a en essa a nagareng, peru mas malalaki a tagapagserbi ni Cristo nan hidi. Subra pa en pghirap ku nan hidi; pensangank a mepiresu, hinaplitk ti makpal a beses, sakay pirmiyk a adeni ti kkkatay.
24: Pumenlimmak a tummanggap ti tllu a pulu ay ti siyam a latigu ten Judio hidi.
25: Tllu a beses a nakaranask ti blbg ten Romano hidi, sakay pumensan a batuwn. Pentllu ku a naranasan a marombak ten barku a sinakayan ku sakay mensan ay essa a aldew ay ti sagibi a palatak-latakk ten diget.
26: Ten pirmi ku a pglalakbay ay nesapulk ti sari-sari a panganib ten konayan hidi, ten tulisan hidi, ten kaparehu ku hidi a Judio sakay ten Hentil hidi; ten panganib hidi ten siyudad, ten kaparangan, ten diget, sakay ten tolay hidi a magkukunwari a mnnampalataya.
27: Nagdanask bi ti subra a hirap sakay pagud, pirmi a magpuyat, matindi a alp sakay uwaw. Nagtiisk ti dgnen a awan ti mealikbkb.
28: Bukud ti atananid a iyn, ay isipn ku pa a aldew-aldew en simbaan hidi.
29: Ni tehud a manghina, ay kagumank di, sakay ni tehud a naakit ti pagkakasala, ay subra en pghirap ni kaluuban kuwidi.
30: Ni kailangan ku a mgmadikl, en ipagmadikl ku ay en kahinaan ku hidi.
31: Awank nagbuli-buli. Tukoy iyn nen Diyos a Ama nen Panginoon a ti Jesus. Puriyn en ngaran na a awan ti katapusan!
32: Dikona kedk ti Damasco, ay pinabantay nen gubernador en pintuwan nen banuwan a sakup ni Hari Aretas, tnni ipadikppk.
33: Peru inyaskkk di ten dikl a balulang sakay intonton ten dilipot nen pader tnni makaginank.