1: Sikam a mgkayaman hidi, sanignnk moy! Maglungkut kam sakay magsanget gapu ten matindi a hirap a dumemt dikomoy.
2: Nawan dn en kayamanan moy sakay en badu moy hidi ay inbbut-bbutan dn ni insektu.
3: En silber moy sakay gintu ay kinalawang dn, sakay en kalawang na i magpatunayid kontra dikomoy, kumn iyd a apoy a mangtutud ten bggi moy. Makpal kam a pinppuron a kayamanan ti katapusaniday a panahun.
4: Awan moy inupaan en pinagtarabahu moy hidi ten luta moy, maski en pinaggapas moy hidi ay magdaing ten Diyos. Sanign moy! En pgdaing di ay nasanig dn nen Panginoon a makapangyariyan dilanget.
5: Nagpakasarap kam ti biyag ti lutaiday, sakay mgpapatabiyn kam a kona ten hayup a adeni dn a bunuwn.
6: Hinatulan moy sakay pinabunu en tolay a matuwid a awan makalaban.
7: Kkkapatkaka ku hidi, magtiyaga kam a maguray a hanggan ten kddemt nen Panginoon. Kona ten mgmula a matiyaga a maguray ti uden sakay ten maganda a pgbunga nen mula na.
8: Kona labi dikomoy, dapat kam bi a magtiyaga sakay begskkan moy en isip moy gapu adeni dn a dumemt en Panginoon.
9: Kkkapatkaka ku hidi, dyan kam magreklamu ten balang essa tnni awan kam hatulan nen Diyos. Adeni dn a dumemt en pghatul ten atanan a tolay.
10: Kkkapatkaka ku hidi, ilingn moy en propeta hidi a nangaral ten ngaran nen Panginoon, a matiyaga hidi a nagtiis ten kahirapan di, kaya arign moy hidi.
11: Kakagiyan tam a pinagpala en tolay a matiyaga sakay mgtiis ti hirap. Nasanig moy dn en tungkul ten pgtiis ni Job, sakay tukoy moy a ten katapusan ay pinagpala siya nen Panginoon. Ginamet iyd nen Panginoon gapu makkkagbiyn siya sakay mabait.
12: Higit ten atanan kkkapatkaka ku hidi, dyan kam manumpa ni mangaku kam. Dyan moy kagiyn a, Tistigu ku en langet oni tistigu ku en luta, oni nyaman a bagay. Tama dn a kagiyn moy a, Uhu, ni uhu sakay Awan, ni awan, tnni awan kam hatulan nen Diyos.
13: Ni tehud a maghirap dikomoy ay dapat siya a magdasal. Ni tehud a masaya dikomoy ay dapat siya a mgkansiyon ti papuri ten Diyos.
14: Ni tehud a te saket dikomoy ay dapat a padulaw na en pinunu hidi nen simbaan, tnni idasal di siya sakay haplasan di ti langis ten ngaran nen Panginoon.
15: Pagpiyyan nen Diyos en tehud a saket gapu ten dasal a tehud a pnnampalataya. Pabegskkn siya nen Panginoon sakay patawadn na en kasalanan na hidi.
16: Kaya itapat moy ten kkkapatkaka moy hidi en kasalanan moy sakay idasal moy en balang essa tnni magpiyya kam. Dikl en magamet nen dasal nen tolay a matuwid.
17: Kona knni Elias, a tolay labi a kaparehu tam. Nagdasal siya ti buu a pusu a nakuwan ay dyan maguden, kaya awan ngani naguden ti tllu ay ti kalahati a taon.
18: Dikona a nagdasal siya a ruway a maguden ay naguden ngani, lummagu en mula hidi sakay nagbunga.
19: Kkkapatkaka ku hidi, ni tehud a essa dikomoy a nesina ten katutuhanan ay maganda ni tehud bi a essa dikomoy a makapangakit a soli siya a ruway.
20: Tandaan moy iddi: en makapangpasoli ten essa a makasalanan ten tama a kkkabiyag ay nngligtas ti essa a kaluluwa ten kamatayan sakay nakapagpatawad ti makpal a kasalanan.