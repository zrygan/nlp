1: Kttapos ay naketak ti halimaw a inumuwat ten diget, tehud siya a pittu a ulu sakay sapulu a saduk. Tehud a kurona en bawat saduk na, sakay bawat essa ten ulu na ay tehud a nakasulat a ngaran a panglait ten Diyos.
2: En halimaw ay kumn a idsura ni leopardo, en babsset na ay kumn a bsset ni oso, sakay en ngusu na ay kumn a ngusu ni leon. Inyatd nen dragon dikona en sadili na a begsk, en trono na, sakay en malawak na a kapangyariyan.
3: En essa ten ulu hidi nen halimaw ay kumn a nagkahud ti dikl a talingu, a ni ilingn ay kkkatayan peru nagpiyya. Kaya minagtaka en atanan tolay ti munduwiday sakay inumunonud hidi dikona.
4: Sinamba nen atanan a tolay en dragon gapu inyatd na en kapangyariyan na ten halimaw. Sinamba di bi en halimaw a kinagi di, Deya makapangpantayid ten halimaw? Deya makakayaid a lumaban dikona?
5: Pinakultadan en halimaw a makapaghambug, manglait ten Diyos, sakay maghari ten alay nen ppat a pulu ay ti duwwa a bulan.
6: Linait na ngani en Diyos, en ngaran nen Diyos, en pppgyanan nen Diyos, sakay en atanan nen ked dilanget.
7: Pinakultadan bi en halimaw a manggera sakay mangtalu ten pinili hidi nen Diyos. Sakay natdenan siya ti karapatan a mamahala ten balang lahi, tribu, upos, sakay bansa.
8: Sumamba dikona atanan tolay a ked ti lutaiday, puwera la ten tolay hidi a nakasulat en ngaran di ten libru nen biyag sapul pa dikona a lalangn i munduwiday. I libruwid a iyd ay bbbantayan nen nabunu a Kordero.
9: En makasanig ay mgsanig!
10: En netakda a mabihag ay sadya a mabihag; en netakda a matay ti ispada ay sadya a matay ti ispada. Kaya kailangan a magpakatatag sakay magin tapat en pinili hidi nen Diyos.
11: Nadid, naketak dmman ti essa pa a halimaw a linumitaw ten luta. Tehud siya a duwwa a saduk a kona ten saduk nen bul-u a tupa, peru en pggupos na ay kumn a pggupos nen dragon.
12: Ginamit na en atanan a kapangyariyan nen purumeru a halimaw tnni patupad na en kagustuwan na. Pinilit na a pinasamba ten atanan a tolay ti munduwiday en purumeru a halimaw, en tehud a talingu a makatay peru nagpiyya.
13: Naggamet ti makataka hidi a bagay en kaduwwa a halimaw, nngpadibbbi pa ti apoy a gubwat dilanget a elingn nen katolayan.
14: Lininlang na en atanan a tolay ti lutaiday ten pamamag-itan nen makataka hidi a gggamitn na ten atubengn nen purumeru a halimaw. Naakit na en katolayan a maggamet ti ribultu nen purumeru a halimaw, en natalinguwan ti ispada peru nagpiyya.
15: Pinakultadan en kaduwwa a halimaw a tdenan na ti biyag en ribultu. Kaya nakapagupos en ribultu, sakay pinabunu na en atanan nen awan hidi sumamba dikona.
16: Sapilitan a pinamarka nen kaduwwa a halimaw en kawanan a lima oni muding nen atanan a tolay. Mataas man oni mababa, mayaman oni mahirap, alipin sakay malaya.
17: Sakay awan ti maari a mamali oni maglaku mentras a awan ti marka nen ngaran nen halimaw, oni nomiru a katumbas nen ngaran na.
18: Kailangan hddi en karunungan: maari a matukuyan nen deyaman a matalinu en kahulugan nen bilang a katumbas nen ngaran nen halimaw, gapu ngaran iyd ni tolay. En bilang na ay 666.