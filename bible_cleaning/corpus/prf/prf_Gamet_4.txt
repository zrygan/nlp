1: Nadid, dikona pasiyaan palla a magupos de Pedro ay ti Juan ten tolay hidi ay dummemt en padi hidi sakay en pinunu nen guwardiya hidi ten Templo kaguman di bi en Saduseo hidi.
2: Maiyamut hidi a tarud knde Pedro ay ti Juan gapu impangaral di ten tolay hidi a biniyag a ruway nen Diyos ti Jesus bilang patunay a mabiyag bi a ruway en ngkatay dn hidi.
3: Kaya dinikp di en duwwa sakay impiresu di palla hidi hanggan ten kailawan gapu gibi dn tenhud.
4: Konapamanhud, makpal ten nakasanig hidi ten impangaral di ay summampalataya hidi knni Jesus, en lllaki palla hidi ay tehud dn a limmang libu.
5: Kinailawan, ay nagipun-ipun ti Jerusalem en pinunu hidi nen Judio hidi, en pinunu hidi nen banuwan, sakay en tagapagtoldu hidi nen Kautusan.
6: Ked haud ti Anas a kapunuwan nen padi hidi sakay de Caifas, Juan sakay Alejandro sakay en kamag-anak hidi ni Anas.
7: Pinaatubeng di en duwwa a apostol sakay tinanung di hidi, nya a kapangyariyan oni kndeya a ngaran i ginamit moyid ten pggamet moy ti bagayid a hidi iyd?
8: Kaya nagupos ti Pedro a tehud a kapangyariyan nen Banal a Ispiritu a kinagi na, Sikam a tagagiyya hidi sakay pinunu nen banuwan,
9: ni gustu moy kami nadid a usisan tungkul ten ginamet mi a maganda ti lupugiday, sakay ni konya siya a nagpiyya
10: ay kailangan a matukuyan moy a atanan, sakay kona bi dikomoy a atanan a lahi hidi ni Israel a i tolayidi a mgtakng ti atubengn moyen ay nagpiyya gapu ten kapangyariyan nen ngaran ni Jesu-Cristo a taga-Nazaret a impepaku moy ten kudus peru biniyag a ruway nen Diyos.
11: Tungkul knni Jesus en nakasulat ten Kasulatan a,
: En batu a inadiyan moy a mgbilay hidi,
: ay siya en nagin adigi a pamireng.
12: Knni Jesu-Cristo tam la a ketan en kaligtasan, gapu ti buuwiday a mundu ay awan ti agum a ngaran a kinagi en Diyos para ten kaligtasan nen tolay ni awan ti Jesu-Cristo la.
13: Nagtaka en buu a Sanedrin ten begsk isip de Pedro ay ti Juan lalu dn dikona a netan di a mababa la hidi a tolay sakay awan nagadal. Sakay natukuyan di bi a dati hidi a kakagumanan ni Jesus.
14: Gustu di a barngngn en ginamet di a himala peru en tolay a pinagpiyya di ay ked haud a mgtakng a kasadt de Pedro ay ti Juan kaya awan hidi ti nakagi.
15: Kaya en ginamet di ay pinaluwas di pala en apostol hidi ten lugar a namagipunan di sakay namgguron hidi.
16: nya i gamitn tamid nadid dikodi? Nadid tukoy dn nen atanan a taga-Jerusalem en ginamet di sakay awan tamon mepamen en himala a ginamet di.
17: Kona hddi i gamitn tamid tnni awan lalu a kumalat iyd a bagay ay bawalan tam hidi ti mahigpit a dyan dn hidi magupos maski kndeya tungkul knni Jesus.
18: Kaya pinadulaw di a ruway de Pedro sakay binawalan di hidi a dyan dn magupos oni magtoldu tungkul knni Jesus.
19: Peru tummbbig de Pedro ay ti Juan, Sikamon i manghatulid ni nya en tama sakay en maganda ten atubengn nen Diyos, sumunud kami dikomoy oni sumunud kami ten Diyos.
20: Peru para dikomi ay awan maari a awan mi ipakapospos en netan mi sakay en nasanig mi tungkul knni Jesus.
21: Ten pkkasanig nen mggimbistiga hidi ay lalu di hidi a binawalan ti mahigpit a dyan magtoldu tungkul knni Jesus, kttapos ay pinalakad di dn hidi. Awan hidi ti maisip a paraan tnni maparusaan hidi gapu en tolay hidi ay magpuri ten Diyos gapu ten nangyari.
22: En lllaki a pinagpiyya di ay mahigit dn a ppat a pulu a taon en idad na.
23: Dikona nakaluwas dn de Pedro ay ti Juan ay ummangay hidi ten kakagumanan di hidi sakay imbareta di en kinagi nen pinunu hidi nen padi hidi sakay nen pinunu hidi nen banuwan.
24: Dikona masanig di iyd ay namagkaessa hidi a nagdasal ten Diyos a kinagi di, Panginoon a nakabahala ten atanan, siko en nanglalang ten langet, ti lutaiday sakay ten diget sakay ten atanan a bagay a ked had.
25: Siko en nagupos ten pamamag-itan nen ninunu mi a ti David a tagapagserbi mu ten dikona a kagiyn na ten tulung nen Banal a Ispiritu a,
: Bakin tunay ti iyamut en Hentil hidi,
: sakay nagbalak hidi ti baka-bakn.
26: Naghanda en hari hidi ti lutaiday tnni lumaban,
: sakay nagipun-ipun en pinunu hidi
: tnni lumaban ten Diyos sakay ten Pinili na.
27: Natupad ngani iyd dikona a nagkaessa de Herodes ay ti Poncio Pilato, kaguman en Hentil hidi sakay en buu a Israel. Namagkaessa hidi kontra ten banal a Tagapagserbi mu a ti Jesus, a Pinili mu.
28: Naipun hidi tnni matupad en dapat a mangyari ayun ten intakda mu tenhud pa.
29: Nadid, Panginoon, bbbantaan di kami kaya tulungan mu kami a tagapagserbi mu hidi a magkahud kami ti begsk isip a ipangaral en upos mu.
30: Iyolnat mu i lima muwen tnni magpapiyya, sakay ipagkaluub mu a ten ngaran nen banal a Tagapagserbi mu a ti Jesus ay makagamet kami ti himala.
31: Kttapos di a nagdasal ay nayang en pgyanan di a bilay sakay naputat hidi ti hustu ten Banal a Ispiritu sakay bummegsk en isip di a mangaral ten Upos nen Diyos.
32: Nagkaessa en isip nen atanan nen sumampalataya hidi knni Jesus. Awan sinadili nen balang essa en ari-ariyan di nan para ten atanan.
33: Ten begsk nen kapangyariyan nen Diyos a inyatd na ten apostol hidi ay tulos la hidi a nagpatunay a ti Jesus ay biniyag a ruway nen Diyos, sakay pinagpala na hidi ti hustu.
34: Maski essa dikodi ay awan kinulang ten kailangan di gapu en tehud hidi a luta oni bilay ay inlaku di sakay en naglakuwan di
35: ay inyatd di ten apostol hidi. Sakay binunong-bunong nen apostol hidi en pilak ayun ten pangangailangan nen balang essa.
36: Kona labi hud en ginamet ni Jose a essa a Levita a taga-Chipre. Nginaranan siya nen apostol hidi a Bernabe gustu naid a kagiyn ay matttulungn.
37: Inlaku na en uma na sakay inyatd na ten apostol hidi en naglakuwan na.