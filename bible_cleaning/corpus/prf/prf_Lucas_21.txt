1: Ummileng ti Jesus ten disalad nen Templo sakay netan na en mgkayaman hidi a magtbbung ten kaluub di.
2: Netan na bi en essa a bbbi a bilu a pubri, nngtbbung siya ti duwwa a sentabos.
3: Kaya kinagi ni Jesus, Kagiyn ku dikomoy, a i pubriyen a bbbi a bilu ay nngtbbung ti mas makpal nan ten agum hidi.
4: Gapu en intbbung di ay susubra di la, peru i biluwen a tunay ti kapubriyan ay inyatd na pa en kasiya-siya a kabiyagan na.
5: Nadid, pgguronan nen sangan a tolay en tungkul ten Templo, gapu nadikursyonan ti batu hidi a mgkaganda sakay ten agum a dikursyon a inyalay nen tolay hidi ten Diyos. Kaya kinagi ni Jesus,
6: Dumemt en panahun a atanan ni ketan moyen ay maduray, sakay awan ti maburay a batu a magkatupu.
7: Tinanung di ti Jesus, Maistu, nikan iyd a mangyari? Sakay nya i senyalid ni dumemt dn iyd?
8: Tummbbig ti Jesus, Mangilag kam tnni awan kam metawtaw nen deyaman. Makpal a dumemt a magkagi a hidi en Cristo. Sakay kagiyn di bi a, Dummemt dn en katapusan ni munduwiday. Dyan kam maniwala dikodi.
9: Mara ni makasanig kam ti gera sakay kaguluwan ay dyan kam mabalisa. Talaga a mangyari i atananid a iyd, peru bakn palla iyd en katapusan ni munduwiday.
10: Kinagi na pa, Mamaggera en bansa ti bansa, sakay en kahariyan laban ti kahariyan.
11: Magkahud ti mgkabegsk a linug, sk-alp, sakay ti makeares a saket ti iba-iba a lugar ti munduwiday. Tehud bi a lumitaw a makanteng a bagay, sakay makataka hidi a senyal a gubwat dilanget.
12: Peru bagu a mangyari i atananid a iyd ay padikp di kam sakay pahirapan. Imbistigaan di kam ten sinagoga hidi sakay pepiresu. Iyatubeng di kam a ikasu ten hari hidi sakay ten gubernador hidi gapu maniwala kam dikoku.
13: Iyd dn i pagkakataun moyid a mngbahagi ten Maganda a Bareta tungkul dikoku.
14: Begskkan moy la i isip moyen. Dyan kam mabalisa ni konya moy a dipensaan i sadili moyen.
15: Gapu tdenan takam ti karunungan ten kttbbig moy, tnni awan dn ti mekagi en kalaban moy hidi.
16: Itokyon kam nen dddikl moy hidi, kkkapatkaka, kapartidu, sakay nen amigu moy hidi, sakay pabunu di en sangan dikomoy.
17: Kaiyamutan kam nen atanan gapu ten pgsunud moy dikoku.
18: Peru awan ti mawan maski essa a waget ti buuk moyen.
19: Ni magpakatatag kam ay meligtas moy en biyag moy.
20: Nadid, ni ketan moy a napalebutan dn ni makpal a sundalu i Jerusalemiday ay tukoy moy a adeni dn a marbba i siyudadid a iyd.
21: Kaya dapatid ay guminan dn ten bukid en ked hidi ti Judea, sakay en ked hidi ten banuwan ay dapat a lumakad dn hidi haud, sakay dyan dn umangay ten banuwan en ked hidi ten uma.
22: Gapu iyd dn en aldew hidi a pgparusa, tnni matupad en nakasulat ten Kasulatan.
23: Kakakagbi en mabuktet hidi sakay en magpasusu hidi ti panahunid a iyud! Gapu dumemt en mahigpit a parusa ti bansaid a iyd.
24: En agum hidi ay matay ti ispada, sakay en agum ay dikppn di hidi a bilang piresu ten atanan a bansa. Sakupn nen Hentil hidi en Jerusalem hanggan matapos en panahun a netakda.
25: Tehud kam a ketan a tanda ten aldew, bulan, sakay ten biton hidi. Maligalig en bansa hidi ti lutaiday, sakay kentingan hidi gapu ten tnnug nen diget sakay ten tunay ti kddekl a tagmk.
26: Kaya makpal a pumatay a tolay gapu ten nteng di a mggaisipn ten mangyari ti munduwiday; gapu mayang en kapangyariyan hidi dilanget.
27: Ti panahunid a iyud ay ketan di en Anak nen Tolay a magdibbbi ten panganurin a gubwat dilanget, tehud siya a kapangyariyan sakay kaluwalhatian.
28: Nadid, ni magsapul dn a mangyari i bagayid a hidi iyd ay dyan kam manteng, magsaya kam gapu adeni dn a dumemt en kaligtasan moy.
29: Nadid, kinagi ni Jesus en essa a talinhaga, Ilingn moy en kayu a igos sakay en agum hidi a kayu.
30: Ni magduun dn hidi iyd ay tukoy moy a adeni dn a kssinag.
31: Kona labi hud, ni ketan moy a mangyari dn a atanan i bagayid a hidi iyd ay matukuyan moy a adeni dn en panahun a maghari en Diyos.
32: Tandaan moy, mangyari i atananid a iyd bagu a matay en atanan nen tolay a biyag nadid.
33: Mawan en langet sakay lutaiday, peru en upos ku ay manatili a awan ti katapusan.
34: Mangilag kam a dyan masiyaan a mgkakann, mglalasingn, sakay mgsasayan sakay dyan kam mabalisa ten pggaryok moy ten kabiyagan moy. Bakay bigla a dumemt en Anak nen Tolay a awan moy maandaman.
35: Gapu dumemt siya ti lutaiday ten odas a awan asaan nen atanan a tolay.
36: Kaya pirmi kam a nakahanda ten atanan a odas. Pirmi moy a idasal a magkahud kam ti begsk tnni matggd moy en atanan a hirap a dumemt, sakay nakahanda kam la a umatubeng ten Anak nen Tolay.
37: Aldew-aldew ay nagtoldu ti Jesus ten Templo, peru ti gibi ay angay siya mtdug ten Bukid nen Olibo hidi.
38: Dimadimang palla ay angay dn en tolay hidi ten Templo a mgsanig dikona.