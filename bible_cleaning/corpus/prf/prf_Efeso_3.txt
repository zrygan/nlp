1: Kaya sikn a ti Pablo ay nepiresu para knni Cristo Jesus alang-lang dikomoy a Hentil hidi.
2: Maari a nabareta moy dn a gapu ten kabaitan nen Diyos ay nagkatiwalaank na ti iyd a tungkulin para ten kapiyyaan moy.
3: Kona ten insulat ku dn, impahayag dikoku nen Diyos en lihim a planu na.
4: Mentras a basan moy i sulatid a iyd ay matukuyan moy en pangintendi ku ten lihim a planu tungkul knni Cristo.
5: Awan iyd impakapospos nen Diyos ten tolay hidi ten nakalipas a panahun, peru impahayag nen Diyos ten pamamag-itan nen Ispiritu ten banal na hidi a apostol sakay propeta hidi.
6: Kona hddi en planu nen Diyos: ten pamamag-itan nen Maganda a Bareta, en Hentil hidi ay makatanggap bi ti pagpapala a gubwat ten Diyos; bahagi bi hidi nen eessa a bggi gapu ten pkpagkaessa di knni Cristo.
7: Ten kabaitan nen Diyos ay nagin tagapagserbiyk na tnni ipangaral en Maganda a Bareta. Inyatd na dikoku iyd a tungkulin ten pamamag-itan nen kapangyariyan na.
8: Sikn en kababaan ten atanan a tolay nen Diyos. Peru konapamanhud ay ginustu na a iyatd dikoku iyd a karapatan, en mangaral ten Maganda a Bareta ten Hentil hidi tungkul ten awan masukat a kayamanan ni Cristo,
9: sakay magpaliwanag ten atanan ni konya igamet nen Diyos en lihim a planu na. Ten nakalipas hidi a panahun ay inlihim iyd nen Diyos a nanglalang ten atanan a bagay.
10: Ginamet na iyd tnni ten pamamag-itan nen simbaan ay mepakilala nadid ten pinunu na hidi sakay ten tehud hidi a kapangyariyan dilanget en awan ti katapusan a karunungan nen Diyos a mehayag ten iba-iba a paraan.
11: Iyd ay ayun ten planu na bagu pa a lalangn i munduwiday. Tinupad na iyd a planu ten pamamag-itan ni Cristo Jesus a Panginoon tam.
12: Gapu ten pkpagkaessa sakay pnnampalataya tam dikona, ay makaadeni kitam ten Diyos a tehud a tiwala sakay awan ti kabalisaan.
13: Kaya agidn ku dikomoy a dyan kam manghina ti isip gapu ten kahirapan a tttiisn ku alang-alang dikomoy, gapu iyd ay para ten karangalan moy.
14: Gapu haud ay lumuhudk ten Ama,
15: a paggubwatan nen bawat pamilya dilanget sakay ti lutaiday.
16: Idddasal ku a pabegskkn na en ispirituwal moy a biyag ayun ten kayamanan sakay kadakilaan na ten pamamag-itan nen kapangyariyan nen Ispiritu na.
17: Nakuwan ay manatili ti Cristo ten pusu moy ten pamamag-itan nen pnnampalataya moy dikona. Idasal ku a en atanan a gamitn moy ay gapu ten pgmahal.
18: Tnni maintendiyan moy ti hustu kona bi ten pinili hidi nen Diyos, ni sakonya kalawak, sakonya kadikl sakay ni sakonya kadisalad en pgmahal ni Cristo.
19: Nakuwan ay matukuyan moy en buu na a pgmahal a awan kaya a maintendiyan tnni maputat kam sakay makompletu ten katangian nen Diyos.
20: Para dikona a makagamet ten higit pa ten agidn tam hidi sakay ten asaan tam hidi ten pamamag-itan nen kapangyariyan na a maghari dikotam
21: ay kao na en kaluwalhatian ten mapamamag-itan nen simbaan sakay ni Cristo Jesus a awan ti katapusan! Amen.