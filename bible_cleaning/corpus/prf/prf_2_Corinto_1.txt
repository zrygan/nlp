1: Iddi a sulat ay gubwat knni Pablo a apostol ni Cristo Jesus ayun ten kaluuban nen Diyos sakay gubwat ten kapatkaka tam a ti Timoteo.
: Para ten simbaan nen Diyos ti Corinto sakay ten tolay hidi nen Diyos a mgyan ti buu a Acaya.
2: Magkahud kam nakuwan ti pagpapala sakay kapayapaan a gubwat ten Diyos a Ama tam sakay ten Panginoon a ti Jesu-Cristo.
3: Puriyn tam en Diyos sakay Ama nen Panginoon tam a ti Jesu-Cristo, en makkkagbiyn a Ama sakay Diyos a pirmi a mangparapara dikotam.
4: Paraparan na kitam ni tehud kitam a kalungkutan, tnni maparapara tam bi en agum hidi a tehud a kalungkutan.
5: Gapu ni sakonya ti kakpal en kahirapan mi gapu ten pkpagkaessa mi knni Cristo, ay sakona bi hud ti kakpal en pngparapara ni Cristo dikomi.
6: Ni maghirap kami man, ay para iyd ten kapiyyaan moy sakay kaligtasan. Ni naparapara kami ay maparapara kam bi tnni matggd moy en kahirapan a danasn moy a kona dikomi.
7: Kaya matibay en pag-asa mi para dikomoy, gapu tukoy mi a naghirap kam bi a kona ten pghirap mi, kaya paraparan na kam bi a dikomi.
8: Kkkapatkaka, gustu mi a matukuyan moy en kahirapan hidi a naranasan mi ti Asia. Tunay ti dggi en naranasan mi, ngari-ngari kami dn a mawanan ti pag-asa a mabiyag.
9: Akala mi ay dummemt dn en odas mi. Peru nangyari iyud tnni awan kami magtiwala ten sadili mi nan ten Diyos a mangbiyag a ruway ten patay hidi.
10: Inligtas na kami ten banta ni kamatayan sakay tulos-tulos a illligtas, sakay umasa kami padi a tulos-tulos na a iligtas
11: ten tulung nen dasal moy hidi. Ni konahud, makpal en magpasalamat ten Diyos gapu ten pagpapala na dikomi bilang tbbig ten dasal nen kakpalan.
12: Iddi en mepagmadikl mi sakay patunayan bi nen konsensiya mi: tapat sakay awan ti pgwari-wari en pkpggagum mi ten atanan, lalu dn dikomoy. Peru nagamet mi iyd ten tulung nen Diyos bakn a ten pamamag-itan nen karunungan nen tolay.
13: Awank ti isulat a nyaman dikomoy a awan moy kaya a basan sakay intendiyn. Maintendiyan moy nakuwan iyud ti hustu,
14: a kona ten sabadit moy dn a pkkaintendi dikomi. Sakay ten kssoli nen Panginoon a Jesus, ay mepagmadikl moy kami a kona ten pgmadikl mi dikomoy.
15: Siguraduwk ten planu ku a dipalonguwn takam a bisitan. Ni magkakonahud ay pinagpala kam ten pumenduwwa a kbbisita ku dikomoy.
16: Gapu planu ku a rumoyot han baguwk a angay ti Macedonia, kssoli ku ay rumoyotk dmman han a ruway tnni matulungank moy para ten kangay ku ti Judea.
17: Nadid, gapu beman a kona hddi en planu ku ay makagi moy dn a pabagu-baguwk ti isip? Konak beman ten makamundu hidi, a kagiyn di a, Uhu sakay kttapos ay awan blla bi?
18: Ni konya a en Diyos ay tapat, kona bi hud en upos ku dikomoy, en Uhu ku nadid ay manatili a Uhu.
19: Gapu en Anak nen Diyos, a ti Jesu-Cristo a ipppangaral mi a de Silvano sakay Timoteo, ay bakn a Uhu kttapos ay Awan, gapu siya ay pirmi a Uhu.
20: Gapu knni Cristo en atanan a pangaku nen Diyos ay pirmi a Uhu. Gapu dikona, ay makatbbig kitam ti Amen para ten kapuriyan nen Diyos.
21: En Diyos en mangpabegsk dikomi sakay dikomoy ten pamamag-itan nen pkpagkaessa knni Cristo, sakay siya bi en nangpili dikomi.
22: Tinatakan na kami sakay pinagkaluuban ten Ispiritu na, bilang katunayan a tupadn na en pangaku na hidi.
23: Tistigu ku en Diyos, tukoy na en ked ten pusu ku. Awank palla umangay han ti Corinto gapu sikam bi en isipn ku.
24: Awan mi kam gustu a diktaan ni nya i dapat moyid a paniwalaan, gapu tukoy mi a matatag kamon ten pnnampalataya moy. Gustu mi la a tumulung tnni magin masaya kam.