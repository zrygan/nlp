1: Nabiyag kam a ruway a kaguman ni Cristo kaya ituun moy i isip moyen ten bagay hidi a ked dilanget a pppgyanan ni Cristo a mggetnud ten kawanan nen Diyos.
2: En bagay hidi a makalanget i iyask moyid ti isip moyen bakn a en bagay hidi a makaluta
3: gapu natay kamon sakay en tatarudan a biyag moy ay ked ten Diyos a kaguman ni Cristo.
4: Ti Cristo en biyag moy, sakay ni mehayag dn siya ay mehayag kam bi a kaguman na sakay makabahagi kam ten karangalan na.
5: Kaya dapat a ibutan moy dn en kagustuwan nen bggi moy: en pngngalunya, kahalayan, pggamet ti mgkalaswa a bagay, maduks a kagustuwan, sakay en kasakiman a essa a kalasi ni pgsamba ten diyos-diyosan.
6: Gapu ti bagayid a hidi iyd ay makatanggap ti parusa nen Diyos en tolay hidi a awan sumssunud dikona.
7: Tenhud, ay nabiyag kam bi a ayun ti hidi iyud a kagustuwan nen bggi dikona a paghariyan kam palla ni hidi iyd.
8: Peru nadid, tanggiyan moy dn atananid a hidi iddi: pgsaranta, kkkaiyamut sakay maduks a isip. Iwasan moy dn en pglait sakay en mgkalaswa a pggupos.
9: Dyan kam magbuli-buli ten balang essa gapu ineklas moy dn en dati moy a pagkatolay sakay en gamet na hidi.
10: Insulot moy en bigu a pagkatolay a tulos-tulos a mabagu ayun ten wangis nen Diyos a nanglalang dikomoy, tnni lalu moy siya a makilala.
11: Kaya gapu had ay awan dn ti pagkakaiba en Hentil sakay en Judio, en turi sakay ten awan turi, en dayu sakay en matapang a tolay, en alipin sakay ten tolay a malaya. Peru ti Cristo en pinakamahalaga ten atanan sakay siya ay ked dikomoy a atanan.
12: Kaya ngani gapu pinili kam nen Diyos, minahal sakay pinili para dikona, dapat kam a magin makkkagbiyn, mapagpakumbaba, mabait, mahinahun sakay mapagtiis.
13: Mgpasensiyaan kam sakay mgpatawadan ni tehud a saket isip kam ten balang essa. Magpatawad kam a kona ten pgpatawad nen Panginoon dikomoy.
14: Sakay higit ten atanan, magmahalan kam gapu iyd en mangatd ti tunay a pgkakaessa.
15: Paghariyn moy ten pusu moy en kapayapaan a gubwat knni Cristo, gapu iyn en dahilan kaya dinulaw na kam a magin bahagi nen essa a bggi. Magpasalamat kam a pirmi.
16: Imula moy en upos ni Cristo a masagana ten isip moy. Tolduwan moy sakay paalalahanan en balang essa a tehud a buu a karunungan. Mgkansiyon kam ti papuri sakay pgsamba a tehud a pasalamat ten Diyos.
17: Sakay nyaman en kagiyn moy oni gamitn, ay gamitn moy a atanan ten ngaran nen Panginoon Jesus, sakay ten pamamag-itan na ay magpasalamat kam ten Diyos Ama.
18: Bbbi hidi, pasakup kam ten kkkabinga moy, gapu iyn en kaluuban nen Panginoon.
19: Lllaki hidi, mahaln moy en kkkabinga moy, sakay dyan magin matapang dikodi.
20: Anak hidi, pirmi moy a sunudn en dddikl moy hidi ten atanan a bagay, gapu iyn en makapangpasaya ten Panginoon.
21: Dddikl hidi, dyan moy subraan a magsaranta ten anak moy hidi, bakay ni manghina en isip di.
22: Alipin hidi, sunudn moy en amu moy ti lutaiday ten atanan a bagay. Tehud man a maketa oni awan ay magtarabahu kam, bakn a para kasayaan nen tolay hidi, nan gapu sikam ay talaga a tapat sakay tehud a nteng ten Panginoon.
23: nyaman en gamitn moy, ay gamitn moy ti buu a pusu a kumn a en Panginoon en pagserbiyan moy bakn a tolay.
24: Gapu ti Cristo en Panginoon a pagserbiyan moy sakay alalahann moy a pagkaluuban kam nen Panginoon ti piremyu a inlaan na para dikomoy.
25: En makasalanan bi hidi ay parusaan na ten kasalanan di, gapu en Diyos ay awan ti panigan.