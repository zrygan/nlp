Nadid, kttapos ni Jesus a magbilin ten sapulu ay ti duwwa a disepulus ay lummakad siya tnni magtoldu sakay mangaral bi ten banuwan hidi haud.
Ti Juan a Mgbinyag ay nakapiresu ti panahunid a iyud. Nabareta na en gggamitn hidi ni Cristo, kaya inutusan na en sangan ten disepulus na hidi
tnni magtanung, Siko beman en orayn mi a dumemt, oni maguray kami pa ti agum?
Tummbbig ti Jesus, Sumoli kam knni Juan sakay kagiyn moy dikona en nasanig moy sakay en netan moy.
Naketa en burk hidi, sakay nakapaglakad dn en pilay hidi. Nagpiyya en kinetong hidi, sakay makasanig dn en bngngg hidi. Nabiyag en patay hidi sakay en Maganda a Bareta ay netoldu dn ten mgkahirap hidi a tolay.
Pinagpala en tolay hidi a awan magduda dikoku!
Nadid ten kllakad nen disepulus hidi ni Juan ay kinagi ni Jesus ten tolay hidi en tungkul knni Juan, nya beman en asaan moy a ketan ten dikona a ummangay kam ten kaparangan? Essa beman a waget ni kugun a idppay-dppay ni pars?
nya beman a talaga i gustu moyid a ketan? Para maketa la ti tolay a magbadu ti mahal? En magbadu ten kona hidi haud ay ketan ten palasyu hidi nen hari.
nya beman a talaga i gustu moyid a ketan? Awan beman gustu moy a maketa ti propeta? Tama kam, peru ti Juan ay mas higit pa nan ten essa a propeta.
Ti Juan en kinagi nen Kasulatan a, Tehudk a inutusan a mgdipalongu dikomu; ihanda na en paglakadan mu.
Tandaan moy, mas mataas ti Juan nan ten deyaman a tolay a neenak ti munduwiday. Peru en kababaan ten kahariyan dilanget ay mas mataas nan ti Juan.
Sapul dikona mangaral ti Juan a Mgbinyag a hanggan nadid, en kahariyan dilanget ay pilit a sddppn nen tolay hidi a marahas.
Gapu bagu a dummemt ti Juan, en propeta hidi sakay en Kasulatan ni Moises en nagpahayag tungkul ten kahariyan.
Ni maniwala kam ti iyd a pahayag, ay ti Juan dn ngani en Elias a impangaku a dumemt.
Mgsanig en tehud a pgsanig.
Hdya ku a iparehu en tolay hidi nadid a panahun? Kumn hidi a en anak hidi a mggetnud ten karsada a mgdadulawn ten kaayam di.
Tinugtugan mi kam ti plauta, peru awan kam nagsayaw! Nagpatugtug kami ti pangluksa peru awan kam naglungkut!
Gapu netan di ti Juan a magkulsyon sakay awan uminom ti alak, sakay en kagi di ay, Hinayup i tolayen!
Netan di bi en Anak nen Tolay a kuman sakay uminom, sakay kinagi di bi, Ilingn moy i tolayen! Maunas, lasinggeru, sakay amigu nen mgsinger hidi ti buwes sakay makasalanan. Konapamanhud, en karunungan nen Diyos ay mapatunayan a tama ten pamamag-itan nen gamet na hidi.
Kttapos ay pinagkagiyan ni Jesus en banuwan hidi a naketa ten makpal a himala a ginamet na haud gapu awan hidi nagsisi sakay ummadg ten kasalanan di hidi.
Kinagi na, Kakakagbi kam a taga-Corazin hidi! Kakakagbi kam a taga-Bethsaida hidi! Gapu ni ginamet ti Tiro sakay Sidon en himala hidi a ginamet han dikomoy, ay nalay dn nakuwan hidi a nagbadu ti kostal sakay nggetnud ten abu bilang tanda nen pgsisi di.
Kagiyn ku dikomoy a ten Aldew nen Pghatul ay mas madggi en parusa moy nan ten parusa a madanas nen taga-Tiro hidi sakay taga-Sidon hidi.
Sakay sikam a taga-Capernaum hidi gustu moy a itaas en sadili moy a hanggan dilanget peru mebagsak kam a hanggan ten patay hidi! Gapu ni ti Sodoma a nangyari en ginamet ku hidi a himala han nakuwan ay ked palla i banuwanid a iyud a hanggan nadid.
Kagiyn ku dikomoy a ten Aldew nen Pghatul ay mas madggi en parusa dikomoy nan ten taga-Sodoma hidi.
Ti panahunid a iyud ay kinagi ni Jesus, Ama, Panginoon nen langet ay ten luta, magpasalamatk dikomu gapu inlihim mu i bagayid a hidi iyd ten mgkarunung sakay mgkatalinu, sakay impahayag mu ten tolay hidi a en kaluuban di ay kumn a anak.
Opo, Ama gapu iyud en kagustuwan mu.
Inyatd dn dikoku nen Ama en atanan a bagay. Awan ti makatenggi ten Anak nan en Ama la, sakay awan ti makatenggi ten Ama nan en Anak la sakay en pinili hidi nen Anak a pngpahayagan na.
Umadeni kam dikoku, atanan moy a mahirapan dn sakay madggiyan ten karga moy, ta paimangn takam.
Magpasakup kam sakay magadal dikoku. Gapu mabaitk sakay mapagpakumbabak sakay makaimang en kaluluwa moy.
Gapu alistu a sunudn en utus ku hidi sakay magaan la en pagamet ku hidi.