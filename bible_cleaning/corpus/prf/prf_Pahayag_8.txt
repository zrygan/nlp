1: Dikona sidan nen Kordero en kapittu a silyu, ay nagkahud ti katahimikan dilanget ten alay nen manga kalahating odas.
2: Kttapos ay netan ku en pittu a anghel a mgtakng ten atubengn nen Diyos, sakay natdenan en balang essa dikodi ti trumpeta.
3: Dummemt en essa pa a anghel a tehud a tawid a pgtutudan ti insenso a gintu, sakay angay tinumakng ten atubengn nen altar. Intdenan siya ti makpal a insenso para iyalay na ten gintu a altar ten atubengn nen trono a kaguman en dasal nen pinili hidi nen Diyos.
4: Mgdisu-disunu en asok nen insenso a gubwat ten lima nen anghel a tamu ten atubengn nen Diyos kaguman en dasal nen pinili hidi nen Diyos.
5: Kttapos ni iyud, ay nangalap en anghel ti genggeng ten altar sakay indtton na ten pgtutudan ti insenso, sakay imbudas na ten luta. Pagdaka a nagkddur, tehud a galungogung, nagkilat, sakay naglinug.
6: Sakay hinumanda en pittu a anghel tnni yopyopan di dn en trumpeta di.
7: Dikona yopyopan nen purumeru a anghel en trumpeta na, ay naguden ti iyelo sakay apoy a tehud a kahalu a digi. Minatutud en katllu a bahagi nen luta, en katllu a bahagi nen kakayuwan, sakay en atanan a biyag a lamon.
8: Dikona yopyopan nen kaduwwa a anghel en trumpeta na, ay tehud a tinumppug ten diget a kumn a dikl bukid a mggapo-apoy. Nagin digi en katllu a bahagi nen diget.
9: Mingkatay en katllu a bahagi nen linalang hidi a ked ten diget, sakay minawasak en katllu a bahagi nen sasakyan hidi a pangdiget.
10: Dikona yopyopan nen katllu a anghel en trumpeta na, ay minatpduk a gubwat dilanget en dikl a biton. Mggita-gitng a kumn a simbuwan, sakay tinumppug ten katllu a bahagi nen konayan hidi sakay bukal.
11: I bitonid a iyud ay ngngngaranan a Mapet. Pinumet en katllu a bahagi nen dinom, sakay makpal a tolay en natay kttapos di a nakainom ti dinomid a iyud.
12: Dikona yopyopan nen kappat a anghel en trumpeta na, ay napinsala en katllu a bahagi nen aldew, nen bulan, sakay nen biton hidi, kaya nawan en katllu a bahagi nen demlag di. Dinumiklm en katllu a bahagi nen maghapun, sakay awan dn ti nangdemlag ten katllu a bahagi nen magdamag.
13: Kttapos ni iyud ay naketak ti agila a magegbr ten kalawakan. Nasanig ku en ipppkraw na a, Tunay a makaanteng i mangyariyid ten ked hidi ti munduwiday kttnnug nen tllu pa a trumpeta, ni yopyopan dn nen tllu a anghel!