1: Dikona dummemt en aldew a Pentecostes ay nagipun-ipun ti essa a lugar en atanan nen mnnampalataya hidi.
2: Tehud hidi a bigla a nasanig a maggalungogung a kumn a en tnnug nen mabegsk a pars a gubwat dilanget. En galungogung ay masanig maski hdya man a suluk nen bilay a pgyanan di.
3: Naketa hidi ti kumn hidi a dila a apoy a kummalat sakay ummangay ten balang essa dikodi.
4: Sakay mingkaputat hidi a atanan ti Banal a Ispiritu, sakay nakapagupos hidi ti iba-iba a upos ayun ten inkaluub nen Ispiritu ten balang essa dikodi.
5: Nadid, makpal a relihiyoso a Judio tenhud a ked ti Jerusalem a gubwat ti iba-iba a bansa ti munduwiday.
6: Dikona nasanig di en maggalungogung ay nagdemttan en makpal a tolay ten pppgyanan nen mnnampalataya hidi. Tunay en pgtaka di gapu makapagupos dn en mnnampalataya hidi ten upu-upos di.
7: Gapu ten pgtaka di ay namagtanungan hidi a kinagi di, Awan beman taga-Galilea hidi a atanan?
8: Bakin tukoy di dn a magupos ten balang upos tam?
9: Tehud dikotam a taga-Partia, tehud a taga-Media, taga-Elam, tehud a gubwat ti Mesopotamia, ti Judea sakay Capadocia, ti Ponto, sakay Asia.
10: Tehud pa dikotam a taga-Frigia sakay Pamfilia, Egipto sakay en lugar hidi a sakup ni Libya a adeni ti Cirene. En agum dikotam ay taga-Roma,
11: Judio ay ti Hentil a naakit ti pnnampalataya ni Judio, sakay en agum dikotam ay taga-Creta sakay Arabia. Konya di a nakagi ten balang upos tam en makataka hidi a bagay a ginamet nen Diyos?
12: Awan di maabut a maisip en nangyari kaya awan matapos-tapos en pamagtanungan di ni nya i kahuluganid iyud.
13: Peru sinesti di en agum hidi a kinagi di, Lasing la hidi iyn!
14: Nadid, gapu ten kinagi di ay tummakng ti Pedro kaguman en sapulu ay ti essa a apostol sakay nagupos siya ti mabegsk. Kinagi na, Sikam a kasa-Judio ku hidi sakay ten agum pa hidi a mgyan ti Jerusalem, mgsanig kam ti mapiyya ta kagiyn ku dikomoy kahuluganid ni iyd.
15: Ipakapospos ku dikomoy a hidi iyd a tolay ay awan lasing a kona ten ked ti isip moyen gapu alas nuwebi palla ti dimadimang.
16: Dyan kam magtaka ta iyd dn en hula ni propeta Joel,
17: Kona hddi i gamitn kuwid ten dimudyan a aldew, kagi nen Diyos,
: Pagkaluuban ku ti Ispiritu ku en atanan a tolay.
: Kaya ipangaral nen anak moy hidi a lllaki ay ti bbbi en mensahi ku.
: En binatilyu moy hidi ay maketa ti pangitain.
: Sakay en lllakay hidi ay magkahud ti taginp.
18: Ti aldewid a iyud ay pagkaluuban ku bi ti Banal a Ispiritu
: en tagapagserbi ku hidi, lllaki ay ti bbbi
: sakay ipakapospos di en mensahi ku.
19: Mngpetak ti himala hidi dilanget
: sakay ti makataka hidi a bagay ti lutaiday.
: magkahud ti digi, apoy, sakay mabagl a asok.
20: Dumiklm en aldew,
: sakay dumidig en bulan a kona ten digi
: bagu a dumemt en aldew a dakila sakay maluwalhati a kssoli nen Panginoon.
21: Sakay ti panahunid a iyud en atanan a mggid ti tulung
: ten ngaran nen Panginoon ay maligtas.
22: Sikam a Israelita hidi pakasanign moy iddi! Ti Jesus a taga-Nazaret ay talaga a siya en pinaangay nen Diyos ti lutaiday. Mapatunayan iyd nen himala hidi sakay nen makataka hidi a bagay a ginamet nen Diyos ten pamamag-itan na. Tukoy moy hidi iyd a atanan gapu nangyari iyd ten atubengn moy.
23: Peru ti Jesus a netokyon dikomoy ayun ten kagustuwan nen Diyos sapul pa ten sapul ay impepaku moy sakay pinabunu moy ten makasalanan hidi a tolay.
24: Peru nadid ay biniyag siya a ruway nen Diyos sakay pinalaya na siya ten kapangyariyan nen kamatayan, gapu maski nikan ay awan siya maari a mepiresu ni kamatayan.
25: Kona ten kinagi ni David tenhud tungkul dikona,
: Tukoy ku a pirmi ku a kaguman en Panginoon,
: kaya awank mabalisa gapu kaguman ku siya.
26: Sakay magpuri i pusu kuwidi ta mabiyagk a tehud a pag-asa
27: Gapu tukoy ku a awank mu pabayan ten lugar nen patay hidi;
: sakay awan mu pabayan a marunot en Banal mu a Tagapagserbi.
28: Intoldu mu dikoku en tama a dilan tnni mabiyagk,
: putatk ti kasayaan gapu kakaguman taka.
29: Kkkapatkaka ku hidi, kagiyn kuwiday dikomoy a en ninunu tam a ti hari a David ay natay sakay nelbbng, ti katunayan na ay ked palla en lbbng na a hanggan nadid.
30: Siya ay propeta sakay tukoy na en impangaku nen Diyos dikona, a essa ten maggubwat ten lahi na ay magin hari a kona labi dikona.
31: Kaya en kkkabiyag a ruway nen Cristo en netan na sakay impahayag dikona a kinagi na a,
: Awan na siya pinabayan ten pgyanan nen patay hidi,
: sakay awan na pinarunutan en bggi na.
32: Ti Jesus ay biniyag a ruway nen Diyos, mapatunayan mi iyud a atanan gapu netan mi.
33: Kaya minggetnud siya ten kawanan nen Diyos, sakay tinanggap na ten Ama en nepangaku a Banal a Ispiritu. Iyd en imbuhus na dikomi a kona ti elingn moyen sakay sssanign nadid.
34: Bakn a ti hari a David en ummangay dilanget, nan kinagi na la a,
: Kinagi nen Panginoon ten Panginoon ku a,
: Mggetnud ka ti kawanan kuwidi,
35: hanggan ni tulos ku dn a mapasuku dikomu en kadima mu hidi.
36: Kaya dapat a matukuyan ni buu a Israel a ti Jesus a impepaku moy ten kudus ay siya en ginamet nen Diyos a Panginoon sakay Cristo!
37: Nabalisa hidi ten nasanig di kaya kinagi di knni Pedro sakay ten agum hidi a apostol, Kkkapatkaka mi hidi, nya dapat miyid a gamitn nadid?
38: Tummbbig ti Pedro, Pagsisiyan moy dn sakay adggan en kasalanan moy hidi sakay magpabinyag kam ten ngaran ni Jesu-Cristo tnni mapatawad kam, sakay ipagkaluub na dikomoy en Banal a Ispiritu.
39: Gapu iyd a pangaku nen Diyos ay para dikomoy sakay ten anak moy hidi, sakay para ten atanan a tolay a ked ti adeyu, sakay ten balang essa a dulawn nen Panginoon a Diyos.
40: Makpal pa a impahayag ti Pedro tnni pangpatunay ten kinkkagi na, sakay kinagiyan na hidi, Iligtas moy i sadili moyen ten parusa a dumemt ti lahiyid a iddi a mgkaduks.
41: Kttapos ay naniwala en makpal a tolay ten kinagi na sakay nagpabinyag hidi kaya tehud a tllu a libu a tolay en nedagdag ten mnnampalataya hidi ti aldewid a iyud.
42: Nanatili hidi ten intoldu nen apostol hidi ten pamagipun-ipun di a bilang mattkaka, ten pgtppeng-tppeng di ti tinapay, sakay ten pgdasal di.
43: Gapu ten makpal a himala sakay makataka-taka a nagamet ten pamamag-itan nen apostol hidi ay nanteng en atanan nen tolay hidi.
44: Namagipun-ipun en atanan nen mnnampalataya hidi sakay en ari-ariyan di hidi ay para ten atanan.
45: Ilaku di en ari-ariyan di hidi sakay en naglakuwan ay ipagatd di ten kakagumanan di hidi ayun ten pangangailangan nen balang essa.
46: Mamagipun-ipun hidi ten Templo kada a aldew, sakay mamagkaguman hidi ten pgtppeng-tppeng di ti tinapay ten bila-bilay di, masaya hidi a mamggatubeng a kuman a tehud a malinis a kaluuban.
47: Mgpapuriyn hidi a pirmi ten Diyos, sakay igalang hidi nen tolay hidi a taga haud. Kada aldew ay tehud a iligtas en Diyos sakay idagdag na ten dati dn a grupu nen mnnampalataya.