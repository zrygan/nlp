1: Dikona nagdemttan en libu-libu a katolayan ay mgketppakan di dn en balang essa gapu ten kakpal di. Kinagi ni Jesus ten disepulus na hidi, Mangilag kam ten pgpaalsa nen Pariseo hidi, gustu kuwid a kagiyn ay en pgkukunwari di.
2: Awan ti netagu a awan ketan, sakay awan ti sekretu a awan matukuyan.
3: En kagiyn moy ten diklm ay masanig ten demlag, sakay en iyanasas moy ten disalad nen kuwartu ay masanig ten matolay a lugar.
4: Kagiyn ku dikomoy a amigu ku hidi, a dyan kam manteng ten mgbabonu hidi ta maari di laid a bunuwn ay en bggi sakay awan dn hidi ti agum a magamet.
5: Kagiyn ku dikomoy a en dapat moy a kantingan ay en Diyos, gapu kttapos na a mangbunu ay tehud pa siya a kapangyariyan a mng-angay ten tolay ti impiyerno. Tandaan moy, en Diyos la en dapat moy a kantingan!
6: Awan beman, en limma a digns ay ilaku la ti duwwa a sentabos? Peru kagiyn ku dikomoy, maski tunay iyud ti kamuraan ay awan pabayan nen Diyos maski essa dikodi.
7: Maski i buuk moyen ay nabilang na dn a atanan. Kaya dyan kam manteng gapu mas mahalaga kam ten Diyos nan en digns hidi.
8: Kagiyn ku dikomoy, a ni deyaman en mangkilala dikoku ten atubengn nen katolayan ay kilalann bi nen Anak nen Tolay ten atubengn nen anghel hidi nen Diyos.
9: Peru ni deyaman en awan mangkilala dikoku ten atubengn nen katolayan ay awan ku bi kilalann ten atubengn nen anghel hidi nen Diyos.
10: Ni deya en magupos ti kontra ten Anak nen Tolay ay mapatawad. Peru en magupos ti maduks kontra ten Banal a Ispiritu ay awan mapatawad.
11: Mara ni iyangay di kam ten sinagoga hidi, oni ten atubengn nen pinunu hidi, sakay ten tehud hidi a kapangyariyan a tolay para bistan, ay dyan kam mabalisa ni konya moy a dipensaan en sadili moy oni nya i itbbig moyid.
12: Gapu ti odasid a iyud ay itoldu dikomoy nen Banal a Ispiritu ni nya i dapat moyid a itbbig.
13: Tehud a essa a lllaki ten katolayan a nagkagi knni Jesus ti kona hddi, Maistu, kagbiyan pay a iyutus ten kaka ku a iyatd na dn dikoku en mana ku.
14: Tummbbig ti Jesus, Deya beman i nangatddid dikoku ti karapatan a magin huwes oni manghati ten mana moy?
15: Kttapos ay kinagi ni Jesus dikodi a atanan, Mangilag kam ten atanan a kalasi ni kasakiman; gapu en biyag nen tolay ay bakn a ten kakpal nen kayamanan na.
16: Kttapos ay inyistorya ni Jesus en essa a talinhaga. Kinagi na, Tehud a essa a mayaman a lllaki a tummama ten uma na.
17: Sakay kinagi na ten sadili na, nya wd gamitn kuwid? Awank dn ti pngdttonan ti naani kuwidi!
18: Kona bl hddi i gamitn kuwid! Rukatn ku en budega ku, sakay mngpataknggk ti mas dikl, sakay idtton ku haud en naani ku pati en ari-ariyan ku hidi.
19: Kttapos ay kagiyn ku ten sadili ku a makpalk dn a kayamanan! Awank dn kulangn ti malay a panahun. Mgpakahusayk dlla ten biyag ku a kuman, uminom, sakay mgsasayan!
20: Peru kinagi nen Diyos dikona, Mangmang! Nadid bi a gibi ay bawiyn ku dn i biyag muwen. Kndeya nadid a meangay en atanan a inhanda mu?
21: Kttapos ay kinagi ni Jesus, Kona han mangyariyid ten mgpapuronn ti kayamanan para ten sadili na. Peru pubri siya ten pangileng nen Diyos.
22: Kinagi ni Jesus ten disepulus na hidi, Kaya kagiyn ku dikomoy, a dyan kam mabalisa tungkul ten makan a kailangan moy para mabiyag kam, oni tungkul ten badu a isulot moy.
23: Gapu mas mahalaga en biyag nan ten makan, sakay en bggi moy nan ten badu moy.
24: Isipn moy dlla en wakwak hidi, awan hidi magmula oni magani, sakay awan bi hidi ti budega a pgtambakan. Peru ilingn moy maski kona la hidi haud ay pppakann hidi nen Diyos. Mas mahalaga kam nan ten ibun hidi!
25: Deya beman dikomoy en makapangpaatakdug ten biyag na maski essa la a odas ten pamamag-itan nen kkkabalisa na?
26: Ni awan moy makaya a gamitn i sakona laid haud a bagay ay bakin kabalisaan moy pa en tungkul ten agum hidi a bagay?
27: Ilingn moy en bulaklak hidi ten parang, awan hidi magtarabahu sakay awan bi hidi maggamet ti badu di. Maski ni mayaman ti Solomon ay awan palla siya nakapagbadu ti kaparehu ti ganda nen essa ten bulaklak hidi ten parang.
28: Ni en lamon hidi a biyag nadid, sakay ni ilaw ay tutudn ay pospusn nen Diyos, sikam pa beman en awan na pospusn a baduwan? Tunay ti kabadit en pnnampalataya moy dikona!
29: Kaya dyan kam la mabalisa ten pggaryok moy ten makan moy sakay ten inumn moy.
30: Gapu hidi iyd en bagay hidi a pppospusn nen tolay hidi a awan ti pnniwala ten Diyos. Tukoy nen Ama moy dilanget a kailangan moy hidi iyd a atanan.
31: Kaya bagu en atanan a bagay ay pagsikapan moy pa a paghariyan kam nen Diyos, sakay iyatd na en atanan a kailangan moy.
32: Dyan kam manteng, sikam a sasangan a disepulus ku hidi, gapu gugustu a tarud nen Ama a iyatd dikomoy en kahariyan.
33: Ilaku moy en ari-ariyan moy sakay iyatd moy ten pubri hidi en naglakuwan moy. Ni kona hd i gamitn moyid ay magkahud kam ti pitaka a awan masisida, gapu en kayamanan moy ay mapuron dilanget. Awan ti mgtakaw a makasddp haud sakay awan ti insektu a mangsida.
34: Gapu ni ked hdya en kayamanan moy ay ked bi haud en pusu moy.
35: Pirmi kam a humanda sakay tulos-tulos moy a paggitngngn en simbuwan moy.
36: Arign moy en utusan hidi a maguray ten kddemt nen amu di a gubwat ten kasalan. Kddemt na sakay magtoktok ay pagdaka di a mabukasan en pintuwan.
37: Pinagpala en utusan hidi a demttan a lukag sakay nakahanda ten kddemt nen amu di. Kagiyn ku dikomoy, pglewas na ay paetnudn na hidi ten lamisaan sakay tulos na hidi a serbiyan a pakann.
38: Pinagpala hidi ni demttan na hidi a nakahanda maski ni dumemt siya ten hatinggabi dn oni kaldiwan dn.
39: Kagiyn ku dikomoy, a ni tukoy la nen makkkao ten bilay en odas a kddemt nen mgtakaw, ay awan na pabayan a masddp en bilay na.
40: Kaya, dapatid ay pirmi kam a nakahanda gapu dumemt en Anak nen Tolay ten odas a awan moy tukoy.
41: Nagtanung ti Pedro, Panginoon, kinagi mu beman i talinhagaid a iyd para dikomi oni para ten atanan?
42: Tummbbig en Panginoon, Deya beman en tapat sakay marunung a utusan? Deya en katiwala a pamahalan nen amu na ten kasabilay na hidi tnni siya en mangatd ti makan ten agum hidi a utusan ten tama a odas?
43: Pinagpala utusanid a iyd ni demttan siya nen amu na a gggamitn na en atanan a utus dikona.
44: Kagiyn ku dikomoy, siya en pagentregaan nen amu na ten atanan nen ari-ariyan na.
45: Peru ni kagiyn na ten sadili na a, Malay padi bagu magsoli en amu ku, kaya sapulan na dn a pahirapan en kaparehas na hidi a utusan bbbi ay ti lllaki, sakay mgkakann sakay mglalasingn.
46: Sakay dumemt en amu na ten aldew a awan na akalan sakay ten odas a awan na tukoy. Parusaan siya nen amu na ti mahigpit sakay ipisan na siya ten tolay hidi a masssuwayn.
47: En utusan a makatukoy ni nya gustuwid nen amu na a gamitn, peru awan na ginamet ay maparusaan ti mahigpit.
48: Peru en utusan a awan palla nakatukoy ten gustu a pagamet nen amu na, magkulang man siya ten tungkulin na ay maparusaan, peru awan mahigpit. En inatddan ti makpal a bagay ay aryokan bi ti makpal a bagay; sakay en pinagkatiwalaan ti mas makpal a bagay ay tehud a sagutin ten mas makpal a bagay.
49: Kayak a ummangay ti munduwiday ay tnni magtawid ti parusa a kumn a apoy, gustu ku nakuwan a maggerab dn iyd.
50: Peru bagu iyud ay kailangan a magdanask pa ti dikl a hirap. Mabalisak dn hanggan a awan iyd matupad.
51: Ti palagay moy bemanid kayak ummangay ti lutaiday ay tnni mangatd ti kapayapaan? Kagiyn ku dikomoy, bakn a kapayapaan i tawid kuwid nan en pamgsasena nen tolay hidi.
52: Sapul nadid ni tehud a limma a tolay ten sabilay ay mamgsasena hidi, tllu kontra ten duwwa sakay duwwa kontra ten tllu.
53: En ama ay kontra ten anak na a lllaki,
: sakay en anak a lllaki ay kontra ten ama na;
: en ina ay kontra ten anak na a bbbi,
: sakay en anak na a bbbi ay kontra ten ina na;
: sakay en magkatugngan a bbbi ay magkakontra.
54: Kttapos ay kinagi ni Jesus ten tolay hidi, Ni ketan moy dn a mabagl en diklm ti sarmman ay kagiyn moy dn a maguden, kona ngani haud i mangyariyid.
55: Ni magabagat dn ay kagiyn moy a magsinag dn, sakay kona ngani haud i mangyariyid.
56: Sikam a mgwariwari hidi! Tukoy moy a intendiyn en tanda ti lutaiday sakay dilanget, bakin awan moy matukuyan en tanda hidi a mangyari dn nadid a panahun?
57: Bakin a awan moy tukoy a gamitn en tama?
58: Ni tehud a masor a mngkasu dikomu ay sikapn mu a mkpagkasundu dikona bagu na ka a medimanda. Gapu ni awan ay bakay pilitn na ka a iyatubeng ten huwes. Kttapos ay ipapulis ka nen huwes sakay ipepiresu na ka.
59: Tandaan mu i kagiyn kuwiday, awan ka makaluwas ten pgpiresuwan hanggan ni awan mu mabayadan en atanan nen multa mu.