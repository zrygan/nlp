1: Iddi gustu kuwid a kagiyn: mentras anak palla en tagapagmana, ay kaparehu siya nen essa a alipin maski ni kao na en atanan,
2: gapu sakup palla siya nen tagapangasiwa hidi a hanggan ten panahun a intakda nen ama na.
3: Kona labi hud, dikona awan kitam palla mnnampalataya knni Cristo, ay sakup kitam palla nen kapangyariyan hidi ti munduwiday.
4: Peru ten dikona dinumemt en takda a panahun, ay pinaangay nen Diyos en Anak na ti munduwiday. Inyenak siya nen essa a bbbi, sakay nagpasakup bi ten Kautusan
5: tnni palayan na en sakup hidi nen Kautusan. Kaya mebilang kitamon ten anak hidi nen Diyos.
6: Sakay tnni mapatunayan a anak kam nen Diyos, ay impagkaluub na ten pusu tam en Ispiritu nen Anak na, tnni makadulaw kitam ten Diyos ti, Ama, Ama ku!
7: Bakn kamon a alipin nan anak dn. Nadid, gapu anak kamon, ay ginamet nen Diyos a magin tagapagmana na kam.
8: Dikona a awan moy palla matenggi en Diyos, ay alipin kam nen diyos-diyosan hidi.
9: Peru nadid a matenggi moy dn en Diyos, oni mas tama a kagiyn a, matenggi kamon nen Diyos, bakin soliyn moy pa en mgkahina hidi sakay kakakagbi a kapangyariyan? Bakin gustu moy dmman a paalipin a ruway ti hidi iyud?
10: Tehud kam a ipppangilin a aldew hidi, bulan, panahun sakay taon!
11: Kantingan ku laid ay bakay mawanan la ti halaga en nagpagudan ku hidi a para dikomoy.
12: Ipkpgguron ku dikomoy kkkapatkaka ku hidi, arignnk moy. Awank dn sakup nen Kautusan gapu nagin kaparehuwk moy bi. Awan kam ti ginamet a maduks dikoku.
13: Tukoy moy labi a kaya impangaral ku dikomoy tenhud en Maganda a Bareta ay gapu nagkasakitk.
14: Konapamanhud, awank moy intakwil oni tinanggiyan, maski ni nahirapan kam gapu ten pgkasakit ku. Nan tinanggapk moy a kumn a anghel nen Diyos, sakay kumn pa ngani a ti Cristo Jesus!
15: Hdya dn nadid en kasayaan a impeta moy dikoku tenhud? Sikn a mismu i makapagpatunayid a ni maari la ngani ay maski i mata moyen hidi ay lbwetn moy para iyatd moy dikoku tenhud.
16: Nadid ay ibilangk moy beman a kadima gapu kinagi ku dikomoy en katutuhanan?
17: Magpeta ngani ti malasakit dikomoy i tolayid a hidi iyn, peru awan maganda en planu di. Gustu di la a iyadeyu di kam dikoku tnni meadeni kam dikodi.
18: Awan maduks i magmalasakitid, ni pirmi a maganda en layunin sakay bakn a ni katubingk moy la!
19: Anak ku hidi, ruwayk dmman a magtiis ti hirap gapu dikomoy a kona ten bbbi a magenak, gamitn ku iyd a hanggan ni ketan dn ti Cristo ten biyag moy.
20: Nakuwan ay kaguman takam nadid tnni meiba i tunu ni pggupos kuwidi gapu talaga a mabalisak dn tungkul dikomoy.
21: Kagiyn moy benid dikoku, sikam a masor hidi a pasakup ten Kautusan, awan moy beman nasanig en kinagi nen Kautusan?
22: Sumssulat haud a tehud a duwwa a anak a lllaki ti Abraham. En essa ay anak na ten alipin, sakay en essa ay anak na ten malaya a bbbi.
23: En anak na ten alipin ay neenak ti pangkaraniwan la a paraan. Peru en anak na ten malaya a bbbi ay neenak bilang katuparan nen pangaku nen Diyos.
24: Kona hddi kaparehu naid: en duwwa a bbbi ay kumn a letratu ni duwwa a kasunduwan. Ti Hagar a essa a alipin ay mngpirisenta ten kasunduwan ten Bukid a Sinai, atanan nen anak na hidi ay neenak ti pagkaalipin.
25: Ipirisenta ni Hagar en Bukid a Sinai a ked ti Arabia, sakay letratu nen kasalukuyan a Jerusalem a ked ti pagkaalipin, kaguman en buu na a mamanuwan.
26: Peru en Jerusalem a ked dilanget ay malaya, sakay siya en ina tam.
27: Gapu nesulat ten kasulatan a,
: Magsaya ka, siko a bbbi a baug!
: Pumkraw ka ti kasayaan, siko a awan palla nakaranas ti hirap ni pggenak!
: Gapu mas makpal en anak nen bbbi a linakadan nen kabinga na
: nan ten bbbi a tehud a kabinga.
28: Kkkapatkaka hidi, sikitam ay anak ayun ten pangaku a kona knni Isaac.
29: Ni ti panahunid a iyud, a en neenak a ayun ten Ispiritu ay usign nen neenak ti ayun ten karaniwan la a paraan, ay kona labi hud nadid.
30: Peru kona hddi en nesulat ten kasulatan, Palayasn mu en bbbi a alipin sakay ten anak na, gapu en anak nen alipin ay awan dapat a mkbunong ten mana nen anak nen malaya a bbbi.
31: Kaya ngani kkkapatkaka hidi, bakn kitam a anak ni alipin, nan anak kitam ni malaya.