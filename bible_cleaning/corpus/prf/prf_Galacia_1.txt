1: Iyd a sulat ay gubwat knni Pablo a dinulaw a apostol, bakn a ten pamamag-itan nen tolay, nan gubwat knni Jesu-Cristo sakay ten Diyos Ama a nangbiyag a ruway knni Jesus.
2: Atanan nen kkkapatkaka hidi a ked hddi ay kaguman ku a bumati ten simbaan hidi ti Galacia.
3: Magkahud kam nakuwan ti pagpapala sakay kapayapaan a gubwat ten Diyos Ama sakay ten Panginoon tam a ti Jesu-Cristo.
4: Inyalay ni Jesu-Cristo en sadili na tnni mapalaya kitam ten kasalanan tam ayun ten kaluuban nen Diyos Ama, tnni mapalaya kitam ten kadukssan a maghari ti munduwiday.
5: Puriyn en Diyos a awan ti katapusan! Amen.
6: Awan ku akalan a ten sabadit la a panahun ay inadggan moy dn en Diyos a nangdulaw dikomoy ten pamamag-itan nen kabaitan ni Cristo, sakay tinumanggap kam ti iba a maganda a bareta.
7: I tatarudanid ay awan ti iba a maganda a bareta; kaya la ay tehud a manggulu dikomoy, sakay pilitn di a baguwn en Maganda a Bareta ni Cristo.
8: Parusaan nakuwan nen Diyos en deyaman, maski ni sikami oni essa man a anghel a gubwat dilanget a mangaral dikomoy ti Maganda a Bareta a iba ten impangaral mi dikomoy.
9: Kinagi mi dn iyd dikomoy tenhud, sakay ruwayn ku dmman nadid, parusaan nakuwan nen Diyos en deyaman a mangaral dikomoy ti iba a Maganda a Bareta ten tinanggap moy dn.
10: Gustu ku bemanid ay puriynnk nen tolay kaya kagiyn ku iyd? Awan! Gustu ku laid ay en papuri nen Diyos. Gustu ku bemanid ay pasayan nen tolay? Awan! Mara ni iyd la gustu kuwid ay awank dn nakuwan nagin tagapagserbi ni Cristo.
11: Kkkapatkaka ku hidi, gustu ku a matukuyan moy a en Maganda a Bareta a impangaral ku ay bakn a binubuu la ni tolay.
12: Awan ku iyd tinanggap a gubwat ti tolay, sakay awan bi iyd intoldu nen deyaman a tolay dikoku. Ti Jesu-Cristo a mismu i nngpakapospusid dikoku ti iyd.
13: Tukoy moy dn en biyag ku tenhud, dikona a mahigpit en pgsunud ku ten relihiyon nen Judio hidi. Awank ti habag a mangusig sakay mangwasak ten simbaan nen Diyos.
14: Ti relihiyonid a iyud, ay nagin mas masigasigk nan ten kakpalan nen kaidad ku hidi a Judio, gapu matapatk a mangsunud ten kaugaliyan nen ninunu mi hidi.
15: Peru gapu ten kabaitan nen Diyos ay piniliyk na dn baguwk a neenak, sakay dinulawk na a magserbi dikona.
16: Sakay dikona impakapospos na dikoku en Anak na, tnni ipangaral ku siya ten Hentil hidi, ay awank nggid ti payu maski kndeya.
17: Maski ngani ni umangay ti Jerusalem tnni mkpgguron ten dipalongu hidi a apostol ay awan ku ginamet; nan ummangayk a pagdaka ti Arabia, kttapos ay nagsoliyk ti Damasco.
18: Kllipas nen tllu a taon, ay ummangayk ti Jerusalem tnni mkpgguron knni Pedro, sakay sapulu ay ti limma a aldew kami a nagkaguman.
19: Awank ti netan a iba pa a apostol nan ti Santiago la a kapatkaka nen Panginoon.
20: Tatarudan a atanan i sulat kuwidi dikomoy. Tukoy nen Diyos a awank magbuli-buli!
21: Kttapos, ay ummangayk ten sangan a lugar ti Siria sakay ti Cilicia.
22: Awank palla matenggi tenhud nen Cristiano hidi ti Judea.
23: Nabareta di la a en dati a nangusig dikodi ay mngngaral dn nadid ten pnnampalataya a dati ay gugustu na a wasakn.
24: Kaya nagpuri hidi ten Diyos gapu dikoku.