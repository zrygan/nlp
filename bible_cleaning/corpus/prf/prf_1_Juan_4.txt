1: Mahal ku hidi a kkkapatkaka, dyan moy paniwalaan a pagdaka en balang magkagi a ked dikodi en Banal a Ispiritu. Nan purbaan moy pa hidi tnni matukuyan moy ni talaga a gubwat ten Diyos en ispiritu a ked dikodi. Gapu makpal dn a liwat a propeta ti munduwiday.
2: Iddi en palatandaan a en Ispiritu ngani nen Diyos en ked dikodi: ni kagiyn di a ti Jesu-Cristo ay nagin tolay.
3: Peru ni bakn a kona haud en kagiyn di tungkul knni Jesus ay awan gubwat ten Diyos en ispiritu a ked dikodi. Nan en ispiritu nen anti-Cristo en ked dikodi. Nasanig moy dn a pademt en anti-Cristo ked dn ngani ti munduwiday.
4: Anak ku hidi, sikam ay ked dn ten Diyos sakay napagtagumpayan moy dn en liwat hidi a propeta. Gapu en Ispiritu a mgyan dikomoy ay mas makapangyariyan nan ten ispiritu nen makamundu hidi.
5: Hidi ay makamundu, kaya gubwat labi ti munduwiday en itttoldu di. Sakay en mgsanig dikodi ay en makamundu labi hidi.
6: Peru kao kitam nen Diyos, kaya en tumenggi ten Diyos ay mgsanig dikotam; peru awan mgsanig dikotam en awan kao nen Diyos. Iyd i pakatukuyan tamid ten Ispiritu nen katutuhanan sakay ten ispiritu nen kakabuliyan.
7: Mahal ku hidi a kkkapatkaka, magmahalan kitam gapu gubwat ten Diyos en pgmahal. En magmahal ay anak nen Diyos sakay tumenggi ten Diyos.
8: En awan magmahal ay awan tumenggi ten Diyos, gapu en Diyos ay pgmahal.
9: Impeta dn nen Diyos en pgmahal na dikotam dikona pinaangay na ti munduwiday en bugtung na a Anak tnni magkahud kitam ti biyag ten pamamag-itan na.
10: Iddi en pgmahal: bakn a gapu minahal tam en Diyos, nan sikitam en minahal na sakay pinaangay na en Anak na tnni magin alay para ten kapatawadan nen kasalanan tam.
11: Mahal ku hidi a kkkapatkaka, gapu sakonahud a kadakila en pgmahal nen Diyos dikotam, ay dapat kitam bi a magmahalan.
12: Maski nikan ay awan palla ti tolay a naketa ten Diyos, peru ni magmahalan kitam ay ked dikotam en Diyos sakay magin kompletu en pgmahal na dikotam.
13: Tukoy tam a nakapirmi kitam ten Diyos sakay kona bi siya haud dikotam, gapu ingkaluub na dikotam en Ispiritu na.
14: Netan mi sakay patunayan mi ten agum a inutusan nen Ama en Anak na tnni iligtas na i munduwiday.
15: En mngpahayag a ti Jesus en Anak nen Diyos ay ked ten Diyos sakay en Diyos ay ked bi dikona.
16: Tukoy tam a mahal kitam nen Diyos sakay maniwala kitam ti hustu ti iyd a katutuhanan.
: En Diyos ay pgmahal. En tulos-tulos a magmahal ay pumirmi ten Diyos, sakay en Diyos ay pumirmi bi dikona.
17: En pgmahal ay magin kompletu dikotam kaya awan tam kantingan en Aldew nen Pghatul. Gapu kona kitam knni Cristo maski ked kitam palla ti munduwiday.
18: Awan ti kahalu a nteng en pgmahal, sakay en tunay a pgmahal ay ibutan na en atanan a nteng. Kaya en manteng ay awan palla dikona en kompletu a pgmahal, gapu en nteng ay kaguman nen parusa.
19: Sikitam ay magmahal gapu en Diyos en dipalongu a nangmahal dikotam.
20: En mgkagi a, Mahal ku en Diyos, peru maiyamut labi siya ten kapatkaka na ay mabuli. Ni en kapatkaka na a ketan na ay awan na labi mamahal, konya na a mamahal en Diyos a awan na ketan?
21: Iddi en utus a inyatd ni Cristo dikotam: ni deya en magmahal ten Diyos ay dapat bi a magmahal ten kkkapatkaka na hidi.