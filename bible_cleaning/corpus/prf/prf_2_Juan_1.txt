1: Iyd a sulat ay gubwat ten tagapangasiwa ten simbaan.
: Para ten pinili a bbbi sakay ten anak na hidi a mahal ku a tarud. Bakn la a sikn nan pati en atanan a makatukoy ten katutuhanan en magmahal dikomoy.
2: Gapu en katutuhanan ay ked dikotam nadid sakay hanggan ten awan ti katapusan.
3: Ten pamamag-itan nen katutuhanan sakay ten pgmahal ay iyatd nakuwan dikotam nen Diyos a Ama sakay ni Jesu-Cristo a anak na en biyaya, kagbi sakay en kapayapaan.
4: Tunay saya kuwidi a netan ku en agum ten anak mu hidi a nabiyag ayun ten katutuhanan, ayun ten utus nen Ama dikotam.
5: Nadid pinili a bbbi, ipkpgguron ku dikomu a magmahalan kitam a atanan. Bakn iyd a bigu a utus nan dati a utus a sapul pa ten sapul ay ked dn dikotam.
6: Saiddi en kahulugan nen pgmahal a kinagi ku: mabiyag kitam a ayun ten kaluuban nen Diyos. Saiyd en utus a neatd dikomoy tenhud pa: mabiyag kam ayun ten pgmahal.
7: Gapu nagkalat dn ti munduwiday en mgkadaya hidi! Awan di gustu a tanggapn a ti Jesu-Cristo ay nagin tolay. En kona hidi haud a tolay ay mgkadaya sakay kontra knni Cristo.
8: Magingat kam tnni awan mawanan ti kabuluhan en pinagpagudan mi, nan tnni matanggap moy en piremyu.
9: En awan sumunud ten toldu ni Cristo, nan dagdagan na pa iyud, ay awan magpasakup ten Diyos. Ni deyaman en pumirmi ten toldu ni Cristo ay magpasakup ten Ama sakay ten Anak.
10: Dyan moy tanggapn ten bilay moy oni batiyn en deyaman a umangay dikomoy a en itoldu na ay kontra knni Cristo,
11: gapu en mangbati dikona ay kaguman na ten maduks a gamet.
12: Makpalk pa nakuwan a kagiyn dikomoy peru awan ku dn kinagi ti sulatidi. Ta gapu umasak a makaangayk han sakay makauron takam ti atubengan tnni magin masaya kitam a tarud.
13: Mkkumusta dikomu en anak hidi nen mahal mu kkkapatkaka a bbbi.