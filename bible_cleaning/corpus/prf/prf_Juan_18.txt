1: Nadid, kttapos ni Jesus a nagdasal, ay ummangay siya sakay en disepulus na hidi ten dibelyu nen sapa a Kidron sakay ummangay hidi ten essa a lugar a mmmulaan ti Olibo.
2: Kabisadu ni Judas a nngtokyon dikona i lugarid a iyud, gapu pirmi a angay haud ti Jesus sakay en disepulus na hidi.
3: Kaya ummangay haud ti Judas a kaguman en sangan a pinunu nen mgbantay hidi ten Templo sakay essa a grupu a sundalu a Romano a gubwat ten pinunu hidi nen padi hidi sakay ten Pariseo hidi. Tehud hidi a tawid a parol, sulu sakay armas.
4: Tukoy ni Jesus en atanan a mangyari dikona, kaya tinagbu na hidi sakay tinanung, Deya aryokn moyid?
5: Tummbbig hidi, Ti Jesus a taga-Nazaret.
: Kinagi na dikodi, Sikn ti Jesus.
: Ti Judas a nngtokyon dikona ay katubeng di.
6: Dikona kagiyn na dikodi a, siya ti Jesus, neatras hidi sakay natumba ten luta.
7: Tinanung na hidi a ruway, Deya beman aryokn moyid?
: Ti Jesus a taga-Nazaret, tbbig di.
8: Tummbbig ti Jesus, Kinagi ku dn dikomoy a sikn ti Jesus. Ni sikn i aryokn moyid, ay pakultadan moy dn a lumakad i kakagumanan kuwidi hidi.
9: Kinagi na iyd tnni matupad en inupos na labi a, Awan ti nepahamak maski ni essa man ten inyatd mu hidi dikoku, Ama.
10: Sakay binagut ni Simon Pedro en ttak na sakay tinigpas na en alipin nen kapunuwan nen padi hidi. Naripas en kawanan a bngbng nen alipin a en ngaran na ay ti Malco.
11: Kinagi ni Jesus knni Pedro, Isarungan mu ttak muwen! Dapat ku a madanas en hirap a inyatd nen Ama dikoku.
12: Ti Jesus ay dinikp sakay pinungu nen mgbantay hidi ten Templo sakay nen sundalu hidi a Romano, en amu di ay kapitan.
13: Inyangay di pa siya a dipalongu knni Anas, siya ay katugngan ni Caifas a kapunuwan a padi ti panahunid a iyud.
14: Ti Caifas en nagpayu ten pinunu hidi nen Judio hidi a mas maganda a essa la a tolay i matayid alang-alang ten banuwan.
15: Ti Pedro sakay ten essa pa a disepulus ay ummunonud knni Jesus. Tukoy nen kapunuwan a padi i disepulusid a iyd, kaya nakasddp siya a kaguman ni Jesus ten laguwerta nen bilay nen kapunuwan a padi.
16: Mentras a mgtkng ti Pedro ten luwas nen pintuwan, lummuwas en disepulus a tukoy nen kapunuwan a padi. Kinauron na en katulung a dalaga a mgbantay ten pintuwan, sakay pinasddp na ti Pedro.
17: Kinagi nen katulung a dalaga a mgbantay ten pintuwan knni Pedro, Awan beman essa ka ten disepulus hidi ni tolayid a iyn?
: Awan, tbbig ni Pedro.
18: Nagnamu en alipin hidi sakay ten guwardiya hidi gapu madgnen, ngtakng hidi sakay nagindu. Kaguman di ti Pedro a nkpagindu.
19: Tinanung nen kapunuwan a padi ti Jesus tungkul ten disepulus na hidi sakay ten itttoldu na.
20: Tummbbig ti Jesus, Awank ti inlihim ten tolay hidi, pirmiyk a magtoldu ten sinagoga hidi sakay ten Templo nen Judio hidi. Awank ti kinagi a palihim.
21: Bakin sikn i tanungn muwid? Tanungn moy en tolay hidi a nakasanig dikoku; tukoy di ni nya en kinagi ku.
22: Pkkakagi na, ay dinapang siya nen essa ten mgbantay hidi a ked haud. Bakin tinbbig mu ti kona han en kapunuwan a padi? tanung na.
23: Tinbbig siya ni Jesus, Ni nagupusk ti maduks, patunayan mu! Peru ni tatarudan en kinagi ku, bakin dinapangk mu?
24: Ti Jesus a nakapungu palla ay impeangay ni Anas knni Caifas, en kapunuwan a padi.
25: Mentras a ked palla haud ti Simon Pedro a magindu, ay tinanung di siya, Awan beman essa ka bi ten disepulus hidi ni tolayid a iyn?
: Awan! tbbig ni Pedro.
26: Tinanung bi siya nen essa ten alipin hidi nen kapunuwan a padi, pensan nen lllaki a tinigpas ni Pedro ti bngbng, Awan beman siko en neta ku a kaguman ni Jesus ten lugar a pgmulaan ti Olibo?
27: Impamen ni Pedro a ruway ti Jesus, sakay bigla bi a nagtarakket en manok.
28: Sapul ten bilay ni Caifas, ay inyangay di ti Jesus ten palasyu nen gubernador. Dimadimang dn dikona nangyari iyud. Awan summddp en pinunu hidi nen Judio hidi ten palasyu nen gubernador, tnni awan hidi mebilang a awan karapatdapat a kuman ten Piyesta nen Aldew nen Pgtalib.
29: Kaya ti Pilato a gubernador ay linumuwas sakay kinagi na, nya i mebintang moyid ti tolayid a iddi?
30: Tummbbig hidi, Ni awan siya naggamet ti maduks, ay awan mi siya iyangay dikomu.
31: Kinagi ni Pilato dikodi, Ikuyug moy siya sakay hatulan ayun ten kautusan moy.
: Tummbbig en Judio hidi, Awan kami ti kapangyariyan a humatul ti kamatayan ten deyaman.
32: Nangyari iyd tnni matupad en kinagi ni Jesus tungkul ten paraan nen kkkatay na.
33: Summddp a ruway ti Pilato ten palasyu sakay dinulawan na ti Jesus sakay kinagi na, Siko beman en hari nen Judio hidi?
34: Tummbbig ti Jesus, Siko beman i nakaisipid ti tanungid a iyn, oni tehud a nagkagi dikomu?
35: Tummbbig ti Pilato, Judiowk beman? Kabanuwan muwen hidi sakay en pinunu hidi nen padi hidi i nng-angayid dikomu hddi. nya beman ginamet muwid?
36: Tummbbig ti Jesus, En kahariyan ku ay bakn a ked ti munduwiday. Ni ked ti munduwiday i kahariyan kuwid, ay insurugk dn nakuwan nen disepulus ku hidi sakay awank nakuwan netokyon ten Judio hidi. Peru bakn a ti munduwiday i kahariyan kuwid!
37: Ni konahud, essa ka a hari? kagi ni Pilato.
: Tummbbig ti Jesus, Siko dn en nagkagi a hariyk. Iyn dahilanid ni bakin neenakk sakay ummangay ti munduwiday: tnni ipangaral en tungkul ten katutuhanan. Mgsanig dikoku en deyaman a ked ten katutuhanan.
38: Kinagi ni Pilato dikona, nya beman i katutuhananid?
: Pkkakagi na ay lummuwas a ruway ti Pilato sakay kinagi na ten Judio hidi, Awank ti ketan a kasalanan ti tolayidi.
39: Peru ayun ten kaugaliyan moy, ay dapatk a magpalaya ti essa a piresu ten Aldew nen Pgtalib. Gustu moy beman a palayan ku en Hari nen Judio hidi?
40: Namagpkrawan hidi a ruway, Bakn a siya, nan ti Barrabas! Ti Barrabas ay essa a tulisan.