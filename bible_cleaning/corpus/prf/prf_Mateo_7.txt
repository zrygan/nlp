1: Dyan moy hatulan en agum tnni awan kam bi hatulan nen Diyos.
2: Gapu hatulan kam nen Diyos ayun ten pghatul moy ten agum, sakay pagsukatan bi nen Diyos para dikomoy en ginamit moy ten agum.
3: Bakin barngngn mu en puleng nen kapatkaka mu, samantala awan mu mabarng i gaturosuwen a puleng ti mata muwen?
4: Konya mu a makagi ten kapatkaka mu a, Karon hd ta ibutan ku i puleng muwen, samantala gaturosu labi i puleng muwen?
5: Siko a magkukunwari! Ibutan mu pa i gaturosuwen a puleng mu tnni luminaw pangileng muwen sakay makatulung ka a mangibut ten puleng nen kapatkaka mu.
6: Dyan moy iyatd ten asu hidi en banal a bagay, bakay kttapos ay waringn di kam sakay kagatn. Dyan moy iyatd ten babuy en perlas moy hidi gapu pagyudakan di la iyn.
7: Ni magagid kam ay atddan kam; ni magaryok kam ay maketa kam; ni tumoktok kam ay mabukasan kam.
8: Gapu en atanan a magagid ay tdenan; en atanan a magaryok ay maketa; sakay atanan a tumoktok ay mabukasan.
9: Atddan moy beman ti batu en anak moy ni magagid ti tinapay?
10: Oni atddan moy beman siya ti biklat ni magagid ti ikan?
11: Ni sikam a makasalanan hidi ay tukoy moy a mangatd ti mgkaganda hidi a bagay ten anak moy hidi, ay mas lalu dn en Ama moy a ked dilanget. tdenan na ti mgkaganda a bagay en deyaman a magagid dikona.
12: Gamitn moy ten agum en gustu moy a gamitn di dikomoy. Iyd en kahulugan nen Kautusan sakay en intoldu nen propeta hidi.
13: Sumddp kam ten mapiit a pintuwan. Gapu malawa en pintuwan sakay malabang en dilan a patamu ten kapahamakan, sakay haud paglakadanid nen kakpalan.
14: Peru mapiit en pintuwan sakay makitid en dilan a tamu ten biyag, sakay sasangan la en maglakad haud.
15: Magingat kam ten awan hidi tatarudan a propeta. Umangay hidi dikomoy a kumn a tupa, peru tatarudanid ay mgkatapang hidi a asu ti talon.
16: Matenggi moy hidi ten pamamag-itan nen gamet di hidi. Maari beman a magbunga ti ubas oni igos en masaet a dawag?
17: En maganda a kayu ay magbunga ti maganda peru en maduks a kayu ay magbunga ti maduks.
18: Awan makapagbunga ti maduks en maganda a kayu sakay awan makapagbunga ti maganda en maduks a kayu.
19: En bawat ponan a awan magbunga ti maganda ay pukann sakay ibut ten apoy.
20: Kaya matenggi en awan hidi tatarudan a propeta ten pamamag-itan nen gamet di hidi.
21: Awan atanan a mangdulaw dikoku ti, Panginoon, Panginoon, ay makasddp ten kahariyan nen Diyos, nan en atanan la nen sumunud ten kaluuban nen Ama ku a ked dilanget.
22: Kddemt nen Aldew nen Pghatul ay makpal a magkagi dikoku a, Panginoon, nagpahayag kami ti mensahi a gubwat ten Diyos, sakay nagpalayas kami ti dimonyo ten pamamag-itan nen ngaran mu, sakay naggamet kami ti himala ten pamamag-itan nen ngaran mu.
23: Peru itbbig kuwid dikodi ay, Awan takam matenggi, umadeyu kam dikoku, sikam a mggamet hidi ti maduks.
24: Kaya ni deyaman en mgsanig sakay sumunud ten upos ku hidi ay kona ten essa a matalinu a tolay a nagpatakng ti bilay a nepundasyon ti batu.
25: Maski ni maguden ti mabegsk, dumikl en dinom sakay bumugsu en mabegsk a pars ay awan marbba gapu nakapundasyon ten batu.
26: Peru ni deyaman en mgsanig ten upos ku sakay awan na iyud sunudn ay kona ten essa a tolay a mangmang a nagpatakng ti bilay ten baybay.
27: Nadid naguden ti mabegsk, dummikl en dinom, sakay bummugsu en mabegsk a pars. En bilay ay minatumba sakay tulos a narbba.
28: Minagtaka en tolay hidi dikona a nasanig di en pgtoldu ni Jesus.
29: Gapu en pgtoldu na ay tehud a kapangyariyan, bakn a kona ten tagapagtoldu hidi nen Kautusan.