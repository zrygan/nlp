1: Ten atubengn nen Diyos sakay ni Cristo Jesus a manghatul ten biyag hidi sakay ten patay hidi, gapu dumemt siya a bilang hari, iyutus ku dikomu a
2: ipangaral mu en upos nen Diyos. Sikapn mu iyn a gamitn, tama man a pagkakataun oni awan. Akitn mu sakay pagkagiyan en tolay hidi, sakay pabegskkn mu en isip di ten pamamag-itan nen matiyaga a pgtoldu mu.
3: Gapu dumemt en panahun a awan dn sanign nen tolay en tama a adal, nan sunudn di dn en kagustuwan di. Magaryok hidi ti makpal a tagapagtoldu di a mngtoldu dikodi ten gustu di la a masanig.
4: Sala di dn a mgsanig ten katutuhanan, nan mas gustu di pa a mgsanig ten istorya hidi a awan ti katutuhanan.
5: Peru siko ay kailangan a magin mahinahun ka ten bawat pagkakataun. Magtiis ka ten panahun nen kahirapan, sakay gamitn mu en buu a tungkulin nen essa a tagapagtoldu ten Maganda a Bareta, sakay gamitn mu en tungkulin mu bilang tagapagserbi nen Diyos.
6: Para dikoku ay dummemt dn en odas nen kkkealay ku, dummemt dn en odas a lakadan ku i biyagid a iyd.
7: Ginamet ku en atanan nen makaya ku ten karera, nasangpt ku dn en dapat ku a ginann, sakay nanatiliyk ten pnnampalataya.
8: Matanggap ku dn nadid en kurona nen pagkamatuwid. Ti Aldewid a iyud, ay en Panginoon a makatarungan a Tagapaghatul i mnggewatid dikoku ten kurona ku. Bakn la a sikn, nan pati en atanan a tehud a pgmahal a maguray ten kddemt na.
9: Pilitn mu a makademt hddi a pagdaka.
10: Linakadank dn ni Demas, naakit siya ten makamundu hidi a bagay, ummangay siya ti Tesalonica. Ti Cresente ay ummangay ti Galacia, sakay ti Tito ay ummangay ti Dalmacia.
11: Ti Lucas dlla en kaguman ku hddi. Aryokn mu ti Marcos sakay ikuyug mu siya hddi, gapu dikl en metulung na dikoku ten tarabahu ku hidi hddi.
12: Pinaangay ku ti Tiquico ti Efeso.
13: Kangay mu hddi ay tawidn mu en badu ku a inwarak ku ti Troas knni Carpo. Tawidn mu bi en libru ku hidi, lalu dn en yari hidi ti koblet.
14: Tunay ti duks en ginamet dikoku ni Alejandro a mgpanday. En Panginoon en mangganti dikona ayun ten ginamet na.
15: Magingat ka dikona, gapu matindi en pgkontra na ten ipppangaral tam.
16: Ten dikona a purumeruwk di a bistan ay awan ti nangagum dikoku, pinabayank di a mggessa-essa. Patawadn nakuwan hidi nen Diyos.
17: Peru inagumank nen Panginoon, sakay intdenank na ti begsk tnni mepangaral ku ti hustu en mensahi na ten atanan nen Hentil hidi a mgsanig. Sakay naligtask ten hatul a kamatayan.
18: En Panginoon en mngligtas dikoku ten atanan nen maduks, sakay iyangayk na a ligtas ten kahariyan na dilanget. Kao na en kapuriyan a awan ti katapusan! Amen.
19: Ikumustak mu ten magkabinga a de Priscila ay ti Aquila, sakay ten pamilya ni Onesiforo.
20: Nawarak ti Erasto ti Corinto, sakay inwarak ku ti Trofimo ti Mileto gapu tehud siya a saket.
21: Pilitn mu nakuwan a makademt hddi bagu a skdgnen.
: Mkkumusta bi dikomu de Eubulo, ti Pudente, ti Lino, ti Claudia, sakay en kkkapatkaka hidi ti pnnampalataya.
22: Aguman ka nakuwan nen Panginoon, sakay pagpalan ka nen Diyos.