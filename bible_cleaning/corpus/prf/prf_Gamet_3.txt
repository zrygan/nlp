1: Ten essa a aldew a alas tres ten apon, odas nen pgdasal ay ummangay de Pedro ay ti Juan ten Templo.
2: Ten adeni nen kkkagiyn di a Maganda a Pintuwan ay tehud a essa haud a lllaki a lupug sapul ten kkkeenak na. Iyangay di siya haud aldew-aldew tnni mklimus ten sumddp hidi ten Templo.
3: Dikona netan na de Pedro ay ti Juan a summddp ten Templo ay nklimus siya.
4: Ineleng siya nen duwwa ti mapiyya sakay kinagi ni Pedro, Umileng ka dikomi!
5: Ummileng ngani siya gapu akala naid ay limusan di siya.
6: Peru kinagi ni Pedro, Awank ti pilak oni gintu peru iyatd ku dikomu ni nya en ked dikoku. Ten pamamag-itan nen kapangyariyan ni Jesu-Cristo a taga-Nazaret ay maglakad ka dn.
7: Sakay tinawidan na en kawanan a lima nen lupug sakay intakng na. Kttapos ay pagdaka a bummegsk en babsset nen lupug,
8: lummuksu sakay nagsapul a naglakad. Dikona summddp hidi ten Templo ay kaguman di dn siya a mglaluksu-luksuwn ten saya na sakay mgpapuriyn ten Diyos.
9: Netan nen atanan a makalakad dn siya sakay magpuri ten Diyos.
10: Kaya tunay en pgtaka di ta matenggi di a siya en pirmi a mklimus a lupug a mggetnud ten Maganda a Pintuwan nen Templo.
11: Nadid kasalukuyan a kumkkabit en lupug knde Pedro ay ti Juan ten lugar a ngngngaranan a portiko ni Solomon ay nagginan a ummadeni dikodi en tolay hidi gapu tunay en pgtaka di ten makataka a nangyari.
12: Pkketa ni Pedro ten tolay hidi ay kinagi na, Sikam a Israelita hidi, bakin magtaka kam ti nangyariyid a iddi? Bakin ilingn moy kami ti kona han? Isip moy wddid ay napaglakad mi siya ten pamamag-itan nen sadili mi a kapangyariyan oni gapu hustu en kabanalan mi?
13: Pinarangalan nen Diyos nen ninunu tam hidi a de Abraham, Isaac sakay ti Jacob en Tagapagserbi na ti Jesus a ingkasu moy sakay intakwil ten atubengn ni Pilato, maski ni gustu dn ni Pilato a palayan.
14: Inadiyan moy en Banal sakay Matuwid, mas ginustu moy pa a paluwasn ten pgpiresuwan en mgbabonu.
15: Binunu moy en Pggubwatan ni biyag, peru biniyag siya a ruway nen Diyos. Sikami a mismu en naketa ti pangyayariyid a iyud.
16: En kapangyariyan nen ngaran ni Jesus en nangpapiyya ti lllakiyid a iddi, nangyari iyd gapu ten pnniwala na ten ngaran ni Jesus. En pnnampalataya na knni Jesus i tatarudanid a nagpiyyaan na a kona ti netan moyen.
17: Kaya nadid kkkapatkaka ku hidi, tukoy ku a awan moy tukoy en ginagamet moy, kumona bi ten pinunu moy hidi.
18: Gapu ten pngbunu moy knni Cristo ay natupad dn en impakapospos nen Diyos dikotam tenhud pa, ten pamamag-itan nen atanan a propeta a kailangan a maghirap en Cristo.
19: Kaya nadid ay magsisi kamon sakay magsoli kamon ten Diyos a inadggan moy tnni patawadn na en kasalanan moy,
20: sakay tnni dumemt dn en panahun nen kapahingaan a gubwat ten Panginoon. Paangayn na dikomoy ti Jesus, en Cristo a napili sapul pa tenhud para dikomoy.
21: Peru kailangan a mgyan pa ti Jesus dilanget hanggan ten aldew nen pngbagu nen Diyos ten atanan a bagay ayun ten impakapospos na ten pamamag-itan nen propeta hidi tenhud pa.
22: Gapu kinagi ni Moises a, En Panginoon moy a Diyos ay mangpili dikomoy ti essa a gamitn na a propeta a kona dikoku. Sunudn moy en atanan a kagiyn na dikomoy.
23: Sakay ni deyaman en awan mangsanig ti propetaid a iyud ay ihiwalay ten tolay hidi nen Diyos sakay mawasak.
24: Maski en propeta hidi tenhud pa a panahun, magsapul knni Samuel hanggan ten ummunud hidi dikona ay nngpakapospos tungkul ten mangyari ti nadididay a panahun.
25: En pangaku hidi nen Diyos a kinagi nen propeta hidi ay para dikomoy sakay kabilang kam ten ginamet a kasunduwan nen Diyos ten ninunu moy hidi dikona kinagi na knni Abraham a, Pagpalan ku en atanan a lahi ti munduwiday ten pamamag-itan nen lahi mu.
26: Kaya kttapos a biyagn nen Diyos en Tagapagserbi na, ay pinaangay na siya a dipalongu dikomoy tnni pagpalan sakay tulungan na kam a umadg ten maduks moy a kkkabiyag.