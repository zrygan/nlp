1: Nadid, kttapos ni iyud, ay ummangay ti Jesus ti Jerusalem ten piyesta nen Judio hidi.
2: Ti banuwanid a iyud ay tehud a dikl a dipositu ni dinom a kadeni nen Pintuwan nen Tupa hidi. Iyud a dinom ay ngngngaranan nen Judio hidi a Betesda, ten gilid na ay tehud a limma a bilay.
3: Napisanpisan haud en te manga saket hidi, kona ten burk, pilay sakay lupug.
4: Gapu tehud a panahun a dumibbbi en Anghel nen Panginoon sakay kibugn na en dinom. En medipalongu a tumabsung ay magpiyya siya nyaman en saket na.
5: Nadid, tehud haud a lllaki a tllu a pulu ay ti walu dn a taon a tehud a saket.
6: Netan siya ni Jesus, tukoy na a iyud a lllaki ay nalay dn a tehud a saket. Tinanung na siya, Gustu mu beman a magpiyya?
7: Tummbbig en tehud a saket, Maistu, awan biyay ti mangtulung dikoku a tumabsung ni tehud dn a mangkibug ti dinomen, patamuwk palla ay tehud dn a nakadipalongu dikoku.
8: Kinagi ni Jesus dikona, Tumakng ka, betbitn mu i abk muwen, sakay maglakad ka.
9: Ti odasid a iyud ay nagpiyya en lllaki, inalap na en abk na sakay naglakad.
: Iyud a aldew ay Aldew nen Kimang.
10: Kaya kinagi nen pinunu nen Judio hidi ten lllaki a nagpiyya, Aldew nadid nen Kimang! Labag ten Kautusan a magbetbet ka ti abk muwen.
11: Peru kinagi na dikodi, En nagpapiyya dikoku i nangkagiyid a betbitn ku i abk kuwidi sakay maglakadk.
12: Deya beman nagkagiyid dikomu a betbitn mu i abk muwen sakay maglakad ka? kagi di.
13: Peru awan tukoy nen lllaki ni deya en nagpapiyya dikona, gapu awan dn ti Jesus ten kakpalan nen tolay.
14: Kllipas ni iyud, ay netan ni Jesus ten Templo en lllaki a pinagpiyya na. Kagi na dikona, Nadid ta nagpiyya ka dn, ay dyan ka dn maggamet ti kasalanan, bakay mas maduks pa i mangyariyid dikomu.
15: Kllakad nen lllaki ay ummangay siya ten Judio hidi sakay kinagi na dikodi a ti Jesus i nagpapiyyaid dikona.
16: Kaya sapul haud, ay inusig dn nen pinunu hidi nen Judio hidi ti Jesus gapu ten pgpapiyya na ten Aldew nen Kimang.
17: Peru kinagi ni Jesus dikodi, En Ama ku ay tulos-tulos a magtarabahu a hanggan nadid, konak labi haud.
18: Gapu ti iyud, ay lalu di a pinagsikapan a pabunu ti Jesus gapu linabag na dn en batas nen Aldew nen Kimang ay kinagi na pa a en Diyos i Ama naid, gustu naid a kagiyn ay ipantay na en sadili na ten Diyos.
19: Kaya kinagi ni Jesus dikodi, Kagiyn ku dikomoy en katutuhanan a awan ti magamet en Anak a gubwat ten sadili na la; nan en ketan na a gamitn nen Ama ay siya labi iyud i gamitn naid. En gamitn nen Ama ay siya labi en gamitn nen Anak.
20: Gapu mahal nen Ama en Anak, kaya ipeta na ten Anak en atanan a gggamitn na, sakay higit pa ti hidi iyn en gamet a ipeta dikona nen Ama tnni lalu kam a humanga.
21: Ni biyagn nen Ama en patay hidi, ay kona labi hud, a biyagn nen Anak en deyaman a gustu na a biyagn.
22: Awan maghatul en Ama, nan inyatd na ten Anak en atanan a kapangyariyan a maghatul,
23: tnni parangalan nen atanan en Anak a kona ten pgparangal di ten Ama. En awan magparangal ten Anak ay awan labi magparangal ten Ama a nangutus ten Anak.
24: Kagiyn ku dikomoy en tatarudan, en mgsanig ten upos ku sakay en sumampalataya ten nangutus dikoku ay magkahud ti biyag a awan ti katapusan. Awan dn siya mahatulan nan neagton dn siya ten biyag gubwat ten kamatayan.
25: Tandaan moy iddi: dumemt en odas, nadid dn ngani, a masanig nen patay hidi en boses nen Anak nen Diyos sakay en mgsanig dikona ay mabiyag.
26: Ni konya a en Ama ku a mismu en paggubwatan nen biyag, kona labi hud en Anak ay intdenan na ti konahud a kapangyariyan.
27: Sakay intdenan na bi ti kapangyariyan en Anak a maghatul gapu siya en Anak nen Tolay.
28: Dyan kam magtaka ti kagiyn kuwidi, gapu dumemt en odas a masanig nen patay hidi en boses na.
29: Mabiyag hidi a ruway; atanan nen naggamet ti maganda ay magkahud ti biyag a awan ti katapusan, sakay en atanan a naggamet ti maduks ay maparusaan.
30: Kinagi ni Jesus, Awank ti gamitn a ayun la ten sadili ku, maghatulk a ayun ten kagiyn dikoku nen Ama kaya tama en pghatul ku. Awan ku sunudn en sadili ku nan en sunudn ku ay en nangutus dikoku.
31: Ni sikn la en mangpatunay tungkul ten sadili ku, ay en pgpatunay ku ay awan tatarudan.
32: Peru tehud a magtistigu tungkul dikoku, sakay en ikagi na ay tatarudan.
33: Tehud kam a inutusan tenhud knni Juan, sakay pinatunayan na en tungkul ten katutuhanan.
34: Peru mas maganda ni en patunay ay awan naggubwat ti tolay, kinagi ku la iyd tnni maligtas kam.
35: Ti Juan ay kumn a en demlag nen simbuwan a magdemlag, sakay nasiyaan kam ti sangan la a panahun ten demlag na.
36: Peru tehud a mangpatunay dikoku a higit pa ten pgpatunay ni Juan. En gggamitn ku hidi a inyutus nen Ama dikoku. Hidi iyd en mangpatunay a pinaangayk hddi nen Ama.
37: Sakay en Ama a nangutus dikoku ay magpatunay bi tungkul dikoku. Maski nikan ay awan moy palla nasanig en boses na, sakay awan moy palla netan en idsura na.
38: Awan nanatili dikomoy en upos na gapu awan kam summampalataya ten inutusan na.
39: Mggaadaln kam ten Kasulatan, gapu en paniwala moy ay haud moy a maaryok en biyag a awan ti katapusan. Hidi iyn a Kasulatan ay magpatunay tungkul dikoku!
40: Peru umd kam padi a magpasakup dikoku tnni magkahud kam ti biyag.
41: Awan ku gustuwn a puriyn ni tolay.
42: Peru tukoy takam, tukoy ku a awan kam ti pgmahal ten Diyos.
43: Pinaangayk hddi nen Ama ku, peru awank moy tanggapn. Peru ni tehud a iba a angay hddi a ayun la ten sadili na, ay siya en tanggapn moy.
44: Sakay en gustu moy la ay papuri nen balang essa, awan moy ginustu en papuri a gubwat ten eessa a Diyos. Konya kam a makapaniwala dikoku?
45: Dyan moy isipn a sikn i mngkasuwid dikomoy ten Ama, ti Moises a inasaan moy i mngkasuwid dikomoy.
46: Ni talaga maniwala kam knni Moises, ay maniwala kam bi dikoku, gapu en insulat na ay tungkul dikoku.
47: Nadid gapu awan kam maniwala ten insulat ni Moises, ay awan moy bi mapaniwalaan en kagiyn ku?