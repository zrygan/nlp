1: Iyd a Melquisedec ay hari ti Salem, sakay padi nen Kataasan a Diyos. Dikona a pasoli dn ti Abraham a gubwat a nangpuksa ten hari hidi ay tinagbu siya ni Melquisedec sakay kinagi na a, Pagpalan ka nen Panginoon.
2: Inyatd dikona ni Abraham en ikapu nen atanan a nasamsam na ten gera. En purumeru a kahulugan nen ngaran ni Melquisedec ay, Hari ni Katuwiran. Sakay siya ay hari ti Salem, a ten iba a upos ay, Hari ni Kapayapaan.
3: Awan ti pakatukuyan ni deya i dddikl naid hidi maski en lahi a ginubwatan na. Maski en kkkeenak na sakay kkkatay na ay awan ti pakatukuyan. Siya ay kona ten Anak nen Diyos: siya ay padi a awan ti katapusan.
4: Iyn i paketanid ni sakonya siya a kataas! Inyatd dikona ni Abraham a pinakaama nen bansa tam en ikapu nen nasamsam na ten gera.
5: Inyutus nen Kautusan a en napili hidi a padi a apu ni Levi, ay mangalap ti ikapu ten Israelita hidi maski ni pare-parehu hidi a gubwat ten lahi ni Abraham.
6: Awan naggubwat ten lahi ni Levi ti Melquisedec, peru nakatanggap siya ti ikapu knni Abraham. Inyatd na pa en pagpapala knni Abraham a pinangakuwan nen Diyos.
7: Talaga a malinaw, a en nng-atd ti pagpapala ay mas mataas nan en pinagpala.
8: En Levita hidi a tumanggap ti ikapu ay matay; peru pinatunayan nen Kasulatan a ti Melquisedec ay biyag.
9: Kaya maari a kagiyn a ti Levi a tumanggap ti ikapu, ay nagikapu bi ten pamamag-itan ni Abraham.
10: Gapu awan palla neenak ti Levi, makagi a ked palla siya ten bggi nen ninunu na a ti Abraham dikona a tagbuwn siya ni Melquisedec.
11: En Kautusan ay inyatd nen Diyos ten Israelita hidi tnni magin ganap hidi. Ni nagin ganap en Israelita hidi ten pamamag-itan nen padi hidi a gubwat ten lahi ni Levi, ay awan dn nakuwan kinailangan en iba pa a padi a kona ten pagkapadi ni Melquisedec, bakn a kona ten pagkapadi ni Aaron.
12: Ni binagu en pagkapadi, ay kailangan a baguwn bi en Kautusan.
13: En nakagi hddi a kabilang ten iba a lahi ay en Panginoon tam; awan ti essa man ten kalahi na hidi en nagserbi a bilang padi.
14: Tukoy nen atanan a en Panginoon tam ay gubwat ten lahi ni Juda. Sakay awan binabanggit ni Moises i lahiyid a iyud dikona kagiyn na en tungkul ten padi hidi.
15: Lalu pa iyd a nagin maliwanag dikona nagkahud ti iba a padi a kaparehu ni Melquisedec.
16: Nagin padi siya gapu ten kapangyariyan nen biyag a awan ti katapusan, bakn a gapu ten lahi a kona ten patakaran nen Kautusan.
17: Gapu kona hddi en kinagi ten Kasulatan a tungkul dikona, Siko ay padi a awan ti katapusan, kona ten pagkapadi ni Melquisedec.
18: Ni konahud, ay inibutan en purumeru a Kautusan gapu ten kahinaan na sakay awan ti bisa.
19: Gapu awan ti nagin ganap ten pamamag-itan ni Kautusanid a iyud; peru mas maganda en bigu a pag-asa a tinanggap tam, gapu makaadeni kitamon ten Diyos.
20: Sakay en Diyos ay awan sinumumpa dikona gamitn na a padi en agum.
21: Peru sinumumpa siya dikona a gamitn na a padi ti Jesus, kona ten nakagi ten Kasulatan a,
: Sinumumpa en Panginoon,
: sakay awan magbabagu en isip na
: Siko ay padi a awan ti katapusan!
22: Gapu knni Jesus, ay nakasigudu kitam ten mas maganda a kasunduwan.
23: Makpal a padi tenhud a mapalitan, gapu kkkatay di ay awan dn hidi makapagtulos ten tungkulin di.
24: Peru ti Jesus ay biyag a awan ti katapusan, kaya awan siya mapalipalitan ten pagkapadi na.
25: Kaya ngani, a meligtas na en atanan a umadeni ten Diyos ten pamamag-itan na gapu biyag siya a awan ti katapusan tnni mngdasal dikodi.
26: Siya en kalasi ni Kapunuwan a Padi a kailangan tam. Gapu banal siya sakay awan ti kapintasan, awan ti kasalanan sakay hiwalay ten makasalanan hidi, sakay kataasan siya dilanget.
27: Awan siya kaparehu nen iba hidi a kapunuwan a padi a kailangan a magalay a kada aldew. Magalay hidi, purumeru ay para ten sadili di a kasalanan, sakay kttapos ay para ten kasalanan nen katolayan. Pumensan la a nagalay ti Jesus para ten atanan, iyud ay dikona a inyalay na en sadili na.
28: Tehud a kahinaan en Kapunuwan hidi a Padi a pinili a ayun ten Kautusan. Peru en dakila a Kapunuwan a Padi a pinili a ayun ten pangaku ay en Anak a nagin ganap a awan ti katapusan.