1: Pakagustuwn moy en pgmahal! Hangadn moy en kaluub hidi a ispirituwal, lalu dn en makapagpahayag ten mensahi a gubwat ten Diyos.
2: En magupos ti iba-iba a upos ay ten Diyos a mkpgguron bakn a ten tolay, gapu awan ti makaintendi dikona; peru magupos siya ten lihim hidi ten tulung nen Banal a Ispiritu.
3: Peru en magpahayag bi ten mensahi a gubwat ten Diyos ay magupos ten katolayan tnni patibayn en pnnampalataya di, pabegskkn en isip di sakay pasayan.
4: En sadili a kkkabiyag a ispirituwal en palaguwn nen magupos ti iba-iba a upos, peru en simbaan en palaguwn nen magpahayag ten mensahi nen Diyos.
5: Gustu ku nakuwan a atanan moy ay makapagupos ti iba-iba a upos, peru mas lalu a gustu ku a makapagpahayag kam ten mensahi a gubwat ten Diyos. Mas mahalaga en magpahayag ten mensahi a gubwat ten Diyos, nan ten makapagupos ti iba-iba a upos, puwera la ni tehud a mngpaliwanag ten kagiyn na, tnni makatulung ten kllagu nen simbaan.
6: Kaya, kkkapatkaka hidi, ni umangayk man han sakay magupos ti iba-iba upos dikomoy, ay nya i pakinabang moyid dikoku? Awan! Makinabang kam la ni tolduwan takam ten pahayag hidi nen Diyos, sakay en tukoy ku hidi a tungkul dikona, en mensahi hidi a gubwat ten Diyos, sakay en adal hidi.
7: Magin ten instrumentu hidi a awan ti biyag a kona ten plauta sakay alpa, konya a matukuyan nen deyaman ni nya en tugtug na ni awan bi malinaw en tnnug nen nota hidi?
8: Sakay ni awan malinaw en tnnug nen trumpeta a pgdulaw, deya i humandaid tnni lumaban?
9: Kona labi hud, konya a matukuyan nen agum ni nya en gustu moy a kagiyn ten kinagi moy ti iba-iba a upos ni awan di bi maintendiyan? Kumn kam a nkpgguron ten pars.
10: Makpal a iba-iba upos ti munduwiday, sakay balang essa ay tehud a kahulugan,
11: peru ni awank malalaki ten upos a ginamit nen kauron ku, ay awan kami magkaintendiyan.
12: Gapu gugustu moy a magkahud ten kaluub hidi nen Ispiritu, ay sikapn moy a sumagana kam ten kaluub a makapangpalagu ten simbaan.
13: Gapu hddi, ay kailangan a ipagdasal nen magupos ti iba-iba a upos a tdenan bi siya ti kaluub a mngpaliwanag ten kinagi na.
14: Ni magdasalk ti uposid a iyn, ay magdasal ngani en ispiritu ku peru awan bi ti pakinabang en isip ku.
15: nya i dapat kuwid a gamitn? Magdasalk ten pamamag-itan nen ispiritu ku, peru gamitn ku bi en isip ku ten pgdasal ku. Mgkansiyonk ten pamamag-itan nen ispiritu, peru gamitn ku bi en isip ku ten pgkansiyon ku.
16: Ni magpasalamat ka ten Diyos ten pamamag-itan nen ispiritu la, konya a makakagi ti Amen en essa a tolay a ked haud ni awan na maintendiyan en kkkagiyn mu?
17: Maganda en pgpasalamat mu, peru awan makatulung ten kllagu nen biyag a ispirituwal nen agum.
18: Magpasalamatk ten Diyos gapu makapagupusk ti iba-iba a upos, a higit dikomoy a atanan.
19: Peru ten pamagipun-ipun ten simbaan, mas gustu ku pa a magupos ti limma a upos a maintendiyan sakay makapagtoldu ten agum, nan ten libu-libu a upos a awan bi maintendiyan.
20: Kkkapatkaka hidi, dyan kam magin isip anak. Magin kona kam ten anak a awan ti tukoy tungkul ten maduks, peru ten pggintendi moy ay arign moy en mgkatanda.
21: Kona hddi en nakasulat ten Kautusan
: Kinagi nen Panginoon,
: Magupusk ti banuwanid a iyd, ten pamamag-itan nen tolay hidi a tehud a iba a upos,
: ten pamamag-itan nen bibig nen dayu hidi,
: Peru awank di padi sanign.
22: Ni konahud, en kaluub a makapagupos ti iba-iba a upos ay essa a tanda para ten awan hidi mnnampalataya, bakn a ten mnnampalataya hidi. Peru en kaluub a makapagpahayag ti mensahi a gubwat ten Diyos ay tanda para ten mnnampalataya hidi, sakay bakn a ten awan hidi mnnampalataya.
23: Kaya ni ten pggipun-ipun ten simbaan ay magupos ti iba-iba a upos en atanan, sakay tehud a dumemt a katolayan a awan ti konahud a kaluub oni awan mnnampalataya, ay awan di beman wd kagiyn a nagareng kamon?
24: Peru ni en atanan ay magpahayag ten mensahi a gubwat ten Diyos, sakay dumemt haud en essa a awan makaintendi oni awan mnnampalataya, ay makilala na a siya ay makasalanan, sakay mabati na en tunay na a kalagayan.
25: Sakay matukuyan na en lihim ten pusu na. Kaya lumuhud siya a sumamba ten Diyos, sakay tulos na a kagiyn a, Talaga a ked dikomoy en Diyos!
26: nya nadid i gustuwid a kagiyn ni atananid a iyd, kkkapatkaka hidi? Ni ten pggipun-ipun moy ay tehud a mgkansiyon, tehud a magtoldu, tehud a magpahayag ten kaluuban nen Diyos, tehud a magupos ti iba-iba hidi a upos, sakay tehud bi a magpaliwanag ti iyud, gamitn moy hidi iyd a atanan para ten kllagu nen simbaan.
27: Ni tehud a magupos ti iba-iba a upos, tama dn en duwwa oni tllu a mglelewas sakay kailangan a tehud a mngpaliwanag ten kagiyn di.
28: Peru ni awan ti mngpaliwanag, ay tumahimik dlla en nagupos ti iba-iba a upos sakay mkpgguron dlla siya ten Diyos.
29: Pabayan a magupos en duwwa oni tllu a tolay a tehud a kaluub a magpahayag ten mensahi a gubwat ten Diyos, sakay suriyn bi nen agum en kagiyn di hidi.
30: Sakay ni en essa a mggetnud haud ay nakatanggap ti pahayag a gubwat ten Diyos, umimang pala en magupos.
31: Gapu sikam a atanan ay maari a mglelewas a magpahayag ten mensahi nen Diyos tnni kumabetu en atanan sakay bumegsk en isip di.
32: En kaluub a magpahayag ten mensahi a gubwat ten Diyos ay dapat a mapugd nen tehud a kaluub ti iyud,
33: gapu en Diyos ay awan masaya ten kaguluwan gapu siya en Diyos nen kaayusan sakay kapayapaan.
: Kona hddi en dapat a mangyari ten atanan a simbaan nen tolay hidi nen Diyos.
34: En bbbi ay kailangan a tumahimik ten pggipun-ipun ten simbaan. Gapu awan impakultad dikodi a magupos ten pggipun-ipun di; kailangan hidi a pasakup, a kona ten nakagi ten Kautusan.
35: Ni tehud hidi a gustu a matukuyan, ay magtanung hidi ten kabinga di kddemt ten bilay di; gapu makasaniki a magupos en essa a bbbi ten disalad nen simbaan.
36: Bakay bi en pangakala moy ay naggubwat dikomoy en upos nen Diyos, oni bakay sikam la en nakatanggap?
37: Ni en pangakala nen deyaman ay nakatanggap siya ti pahayag a gubwat ten Diyos, oni nyaman a kaluub nen ispiritu, ay dapat na a tenggiyn a i sulat kuwidi dikomoy ay utus nen Panginoon.
38: En awan mangtenggi hddi ay dyan moy bi tenggiyn.
39: Kaya, kkkapatkaka ku hidi, hangadn moy nakuwan a makapagpahayag ten mensahi a gubwat ten Diyos, peru dyan moy bi ibawal en magupos ti iba-iba hidi a upos.
40: Kaya la, ay gamitn moy en atanan a bagay ten tama sakay maayus a paraan.