1: Purumeru ten atanan, ipkpgguron ku dikomoy a idulug moy ten Diyos en kahilingan moy hidi, dasal, pkkekagbi, sakay pasalamat para ten atanan a tolay.
2: Ipagdasal moy bi en hari hidi sakay en atanan a tehud a kapangyariyan, tnni mabiyag kitam ti tahimik, payapa, maka-diyos sakay marangal.
3: Maganda konaid had sakay kasayaan nen Diyos a Tagapagligtas tam.
4: Gustu na a maligtas en atanan a tolay sakay makatukoy ten katutuhanan.
5: Gapu eessa la en Diyos, sakay ti Jesu-Cristo la en tolay a tagapamamag-itan nen tolay ten Diyos.
6: Inyalay na en biyag na tnni tubusn en atanan a tolay ten kasalanan di. I katutuhananid a iyd ay pinatunayan ten takda a panahun.
7: Kaya gapu hddi ay napiliyk a magin tagapangaral, apostol, sakay tagapagtoldu ten Hentil hidi tnni ipahayag en pnnampalataya sakay i katutuhananid a iyd. Tatarudan i kagiyn kuwidi, awan iyd ti kakabuliyan!
8: Ten atanan a simbaan, gustu ku a en lllaki hidi ay magdasal, medisinu di en lima di a tehud a kabanalan, awan ti saket ni isip sakay iyamut ten kaparehu na.
9: En bbbi hidi ay dapat a maayus, sakay maingat ti pgbadu. Awan hidi dapat magdikurasyon ti sari-sari ten buuk di oni magbadu ti mgkamahal sakay magsulot ti alahas a gintu oni perlas.
10: Nan, magbadu hidi ti mgkaganda a gamet, a kona ten nebabagay ten bbbi hidi a maka-diyos.
11: En bbbi hidi ay dapat a kumabetu a tumahimik sakay magpasakup.
12: Awan ku hidi payagan a magtoldu oni mnggiyya ten lllaki hidi, dapat hidi a tumahimik.
13: Gapu a ti Adan en dipalongu a linalang bagu a ti Eva,
14: sakay ti Eva en nadaya sakay nagkasala bakn a ti Adan.
15: Peru maligtas en bbbi ten pggenak na, ni magtulos-tulos siya ten pnnampalataya, pgmahal, kabanalan sakay malinis a kkkabiyag.