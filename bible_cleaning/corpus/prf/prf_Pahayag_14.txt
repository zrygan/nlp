1: Nadid, kileng ku ay netan ku en Kordero a mgtakng ten Bukid a Sion, kaguman na en 144,000 a tolay. Nakasulat ten muding di en ngaran nen Kordero sakay en ngaran nen Ama na.
2: Sakay nasanig ku en boses a gubwat dilanget a kumn a tnnug ni tagmk ten diget sakay galungogung ni kddur. En boses a nasanig ku ay kumn a tnnug nen mamagtugtugan hidi ti alpa.
3: Mgkansiyon en 144,000 ti bigu a kansiyon ten atubengn nen trono, ten ppat a linalang a biyag, sakay ten tagapangasiwa hidi. Awan ti agum a makakansiyon ti kansiyonid a iyud nan hidi la a tinubus ti munduwiday.
4: Hidi iyd en lllaki hidi a nanatili a malinis, awan hidi nagkahud ti nyaman a kaugnayan ti bbbi. Inunonud di en Kordero hdya man en angayan na. Tinubus hidi ten buu a katolayan bilang purumeru a alay ten Diyos sakay ten Kordero.
5: Awan di napurbaan a nagbuli-buli, sakay awan ti mepintas dikodi.
6: Kttapos ay naketak ti essa pa a anghel a magegbr ten kalawakan. Tatawid na en awan ti katapusan a Maganda a Bareta tnni ipangaral ten tolay ti lutaiday, ten bawat bansa, lahi, upos, sakay banuwan.
7: Kinagi na ti mabegsk, Magkahud kam ti nteng ten Diyos, sakay parangalan moy siya! Gapu dinumemt dn en odas nen pghatul na. Samban moy en Diyos a nanglalang ten langet, luta, diget, sakay ten bukal hidi nen dinom!
8: Tehud a inumunud a kaduwwa a anghel sakay kinagi na, Binumagsak dn! Binumagsak dn en makapangyariyan a Babilonia! Pinainom na en atanan a tolay ten alak nen kahalayan na!
9: Sakay inumunud dmman en katllu a anghel sakay impkraw na a, Ni deyaman en sumamba ten halimaw sakay ten ribultu na, sakay en nagpamarka ten muding na oni ten lima na,
10: ay painomn nen Diyos ten alak nen iyamut na a awan ti hahalu a nebuhus ten tasa nen iyamut na. Pahirapan hidi ten apoy sakay ten asupre ten atubengn nen banal hidi a anghel sakay nen Kordero.
11: En asok nen apoy a mangpahirap dikodi ay magdisunu a awan ti katapusan. Aldew ay ti gibi ay awan makaimang ten pghirap di en sinumamba hidi ten halimaw sakay ten ribultu na, sakay en namarkaan hidi ten ngaran na.
12: Kailangan a magpakatatag en pinili hidi nen Diyos, en sumssunud hidi ten utus nen Diyos sakay manatili ten pnnampalataya knni Jesus.
13: Sakay nasanig ku en boses a gubwat dilanget a kinagi na, Isulat mu iddi: sapul nadid ay pinagpala en magserbi hidi ten Panginoon a hanggan kamatayan! Sakay kinagi nen Ispiritu, Tatarudan! Matapos dn en pghirap di, gapu en mangpatunay ten katapatan di hidi ay en ginamet di.
14: Kileng ku, ay naketak ti mapudew a diklm. Sakay mggetnud ten panganurin en kumn a Anak nen Tolay, tehud siya a kurona a gintu sakay tehud a tatawid a matalas a gapas.
15: Sakay naketak ti essa pa a anghel a linumuwas ten templo. Sakay kinagi na ti mabegsk ten mggetnud ten panganurin, Gamitn mu dn i gapas muwen, maggapas ka dn gapu skgapas dn, nalutu dn en gapasn ti lutaiday!
16: Ginamit ngani nen mggetnud ten panganurin en gapas na, sakay ginapas na en dapat a gapasn ti lutaiday.
17: Nadid, tehud dmman a essa a anghel a linumuwas ten templo dilanget; tehud bi siya a tawid a matalas a karit.
18: Tehud a linumuwas a essa pa a anghel ten altar. Siya en nakabahala ten apoy ten altar. Kinagi na ten anghel a tehud a tawid a matalas a karit, Gamitn mu dn i karit muwen, aniyn mu dn en atanan a kaubasan ti lutaiday, ta ngkalutu dn!
19: Kaya ginamit nen anghel en karit na, sakay binuras na en atanan a ubas, sakay induru na ten pgpspssan ti ubas. En pgpspssan ti ubas ay simbulu nen matindi a iyamut nen Diyos.
20: Pinsps di en ubas hidi ten luwas nen banuwan, sakay sapul ten pgpspssan ay linumangp en digi a inumabut en lawak na ti hanggan tllu a datos a kilumetru sakay halus duwwa a metros en kabttong na.