1: Nadid ta imbilang kitamon nen Diyos a awan ti kasalanan ten pamamag-itan nen pnnampalataya, tehud kitamon a mapayapa a relasyon ten Diyos ten pamamag-itan nen Panginoon tam a ti Jesu-Cristo.
2: Ten pamamag-itan nen pnnampalataya tam knni Jesu-Cristo ay mabati tamon en kabaitan nen Diyos, sakay masaya kitam a tarud gapu ten pag-asa tam a makabahagi kitam ten kaluwalhatian na.
3: Sakay bakn la a iyn, masaya kitam ten kahirapan tam hidi a tttiisn tam gapu tukoy tam a en magin risulta na ay pgtiyaga.
4: Sakay en pgtiyaga ay magrisulta ti katatagan. Sakay en katatagan ay magrisulta ti pag-asa.
5: Talaga a mangyari en asaan tam hidi, gapu impabati nen Diyos en pgmahal na dikotam ten pamamag-itan nen Banal a Ispiritu a inyatd na dikotam.
6: Gapu ten dikona a mahina kitam palla ay natay ti Cristo ten netakda a panahun para ten makasalanan hidi.
7: Mahirap a mangyari ten essa tolay a iyalay na en biyag na alang-alang ten essa a tolay a matuwid. Maski tehud a magbegsk-isip a iyatd na en biyag na para ten essa a mabait a tolay.
8: Peru impabati nen Diyos en pgmahal na dikotam ten dikona a natay ti Cristo para dikotam, dikona a makasalanan kitam palla.
9: Kaya ten pamamag-itan nen digi na ay imbilang kitam nadid a awan ti kasalanan, kaya gapu knni Cristo siguradu kitamon a ligtas ten iyamut nen Diyos.
10: Tenhud ay kadima kitam nen Diyos, peru nadid ay tinanggap na kitamon a amigu na ten pamamag-itan nen kkkatay nen Anak na. Kaya siguradu a maligtas kitam ten pamamag-itan nen biyag ni Cristo.
11: Bakn la a iyn! Masaya kitam sakay magpuri ten Diyos ten pamamag-itan nen Panginoon tam a ti Jesu-Cristo gapu dikona ay tinanggap kitam nen Diyos a amigu na.
12: Nadid, en kasalanan ay summddp ti munduwiday ten pamamag-itan nen essa a tolay sakay en kamatayan ay summddp ten pamamag-itan nen kasalanan na. Kaya, en kamatayan ay kummalat ten atanan a tolay gapu en atanan ay nagkasala.
13: Ked dn ti munduwiday en kasalanan bagu pa a inyatd en Kautusan, peru ni awan ti Kautusan ay awan makagi a tehud a kasalanan en tolay.
14: Konapamanhud ay naghari padi en kamatayan sapul knni Adan hanggan knni Moises, maski ten tolay hidi a en kasalanan di ay bakn a kona ten kssuway ni Adan ten utus nen Diyos.
: Ti Adan ay kumn a letratu ni Cristo a inasaan a dumemt tenhud.
15: Peru magkaiba i duwwaid a iyd, gapu en habag nen Diyos ay mas higit nan en kasalanan ni Adan. Tarud a nng-atd ti kamatayan ten makpal a tolay en kssuway ni Adan, peru mas higit en habag nen Diyos sakay rigalu a dummemt ten makpal a tolay ten pamamag-itan nen essa a tolay a ti Jesu-Cristo.
16: Sakay tehud a pagkakaiba ten kaluub nen Diyos sakay ten kasalanan nen essa a tolay. En hatul nen essa a kssuway ay parusa, peru en rigalu a dummemt maski ni makpal a pgsuway ay nagrisulta ti kapatawadan.
17: Ten pamamag-itan nen pgsuway nen essa a tolay ay naghari en kamatayan. Peru ten pamamag-itan bi nen essa a tolay a ti Jesu-Cristo, en tolay hidi a pinagpala ti hustu sakay imbilang nen Diyos a matuwid ay magkahud ti ispirituwal a katatagan.
18: Kaya ni konya a nagrisulta ti parusa en atanan a kasalanan nen essa a tolay, en pagin-matuwid nen essa a tolay ay nagrisulta ti kapatawadan sakay biyag para ten atanan.
19: Gapu ni en atanan ay nagin makasalanan gapu ten kssuway nen essa a tolay, en atanan ay imbilang a awan ti kasalanan gapu ten kssunud bi nen essa a tolay.
20: Ten dikona a magkahud ti Kautusan ay makpal a summuway. Peru ni kummakpal en pgsuway hidi ay mas lalu pa a dummikl en habag nen Diyos.
21: Kaya, ni konya a maghari en kasalanan ten pamamag-itan nen kamatayan, ay kona bi hud a maghari en habag nen Diyos ten pamamag-itan nen pngbilang na dikotam a awan ti kasalanan. Iyd ay mangatd ti biyag a awan ti katapusan ten pamamag-itan nen Panginoon tam a ti Jesu-Cristo.