1: Sikn a ti Pablo, a kagi nen agum ay mapagpakumbaba sakay mabait ni katubeng moy peru matapang ni adeyu, ay mkpgguron dikomoy, alang-alang ten kapakumbabaan sakay kabaitan ni Cristo.
2: Ipkpgguron ku dikomoy a dyank moy pilitn a magupos ti masaket, kddemt ku han, gapu kaya ku iyud a gamitn ten magkagi a mabiyag kami ayun ten paraan ni munduwiday.
3: Ni mabiyag kami man ti munduwiday, awan kami bi mkpgdadima ayun ten paraan ni munduwiday.
4: En armas a ginamit mi ten pkpaglaban ay bakn a armas a makamundu, nan en kapangyariyan nen Diyos a makapangsida ten kumalaban hidi dikona. Sidan mi en liwat hidi a pngngatuwiran,
5: taluwn mi en atanan a pgmataas kontra ten kaalaman a tungkul ten Diyos, sakay sakupn mi en atanan a kaisipan tnni kumabetu knni Cristo.
6: Sakay ni buu dn en kssunud moy, ay nakahanda kami dn a magparusa ten atanan a sumuway.
7: En bagay la hidi a pangluwas en elingn moy. Ni maniwala en deyaman a siya ay nkpagkaessa knni Cristo, ay isipn na a kona kami bi dikona, a nkpagkaessa bi knni Cristo.
8: Ipagmadikl ku man en kapangyariyan nen Diyos a inyatd na dikomi, para ten kttibay moy bakn a ten kepahamakan moy, ay awan ku iyd ikasaniki.
9: Dyan moy isipn a pakantingn takam ti sulat kuwiday dikomoy.
10: Kagi nen agum a ten sulat kan la a matapangk, peru ten atubengan ay awank kan ti magamet.
11: Dapat a matukuyan nen tolay hidi a nagkagi ti konahud a ni nya en kinagi mi ten sulat nadid a adeyu kami, ay siya labi en gamitn mi ni katubeng moy kami.
12: Awan mi ipantay, oni iparehas man dlla en sadili mi ten agum a mngtaas ten sadili di. Tunay hidi a hangal! En sadili di labi en gamitn di a sukatan sakay iparis di en sadili di!
13: Awan kami lumampas ten kard a inyatd nen Diyos dikomi, ten tarabahu a inlaan na dikomi, kaguman dn en pngngaral mi dikomoy.
14: Awan kami nagin palalu dikona ummangay kami han dikomoy. Awan beman sikami en dipalongu a ummangay han a nng-angay ti Maganda a Bareta tungkul knni Cristo?
15: Awan mi ihambug en naghirapan nen agum. Umasa kami a tumatag en pnnampalataya moy ten Diyos, ni magkakonahud ay lumawak en pgserbi mi dikomoy, peru awan lumampas ten kard a indtton nen Diyos.
16: Tnni magkakonahud, ay mepangaral mi en Maganda a Bareta ten agum hidi a lugar. Sakay awan mi kaown en ginamet nen agum.
17: Kona ten kinagi ten kasulatan a, Ni masor a magmadikl en deyaman, ay en ginamet nen Panginoon en ipagmadikl na.
18: En parangalan nen Panginoon ay en tolay hidi a karapatdapat ten kaluuban na bakn a en magpuri ten sadili na.