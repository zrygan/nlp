1: Ti panahunid a iyud ay sinapulan ni hari a Herodes a usign en sangan a grupu nen mnnampalataya hidi.
2: Pinaputol na en ulu ni Santiago a kapatkaka ni Juan.
3: Dikona a netan na a ginustu iyd nen Judio hidi ay pinadikp na ti Pedro. Nangyari iyd ten Piyesta nen Tinapay a awan ti Pgpaalsa.
4: Dikona a madikp di ti Pedro ay tulos a impepiresu ni Herodes sakay pinabantay na ten ppat a grupu a tggi-ppat ten sundalu na hidi. Awan na iyatubeng a pagdaka ti Pedro ten Judio hidi gapu Piyesta palla nen Aldew nen Pgtalib.
5: Mentras a pumppiresu ti Pedro ay taimtim siya a idddasal nen grupu nen mnnampalataya hidi.
6: Nadid, ten gibi ay tidug ti Pedro ten sllat nen duwwa a sundalu. Pinungu di siya ti duwwa a kadena sakay tehud a guwardiya ten pintuwan nen pgpiresuwan. Nakatakda siya a iyatubeng ni Herodes ten Judio hidi ten ruway a aldew.
7: Bigla dlla a pummeta en anghel nen Panginoon sakay dummemlag en pgpiresuwan. Tinapek na en abaga ni Pedro sakay linukag, kinagi nen anghel, Magalistu ka umikat ka! Pagdaka a naokbis en kadena ten lima na.
8: Kinagi nen anghel, Ayusn mu dn sadili muwen sakay magsandalyas ka! Kona ngani haud en ginamet na. Kinagi pa nen anghel a, Iyalikbkb mu i badu muwen a malayon sakay umunud ka dikoku.
9: Ummunonud ti Pedro ten anghel a lummuwas ten pgpiresuwan. Peru awan na tukoy ni tatarudan en gagamitn na oni mgtaginp la siya.
10: Nalampasan di en purumeru sakay en kaduwwa hidi a guwardiya hanggan a nakademt hidi ten pintuwan a bakal a llluwasan a patamu ten siyudad, bigla la iyud a bummukas ten kusa na sakay lummuwas dn hidi. Dikona maglakad hidi ten essa a karsada ay bigla a nawan en anghel.
11: Kttapos ay naisip ni Pedro a tatarudan en nangyari dikona kaya kinagi na, Tukoy ku dn nadid a tatarudan bali i pangyayariyiday. Pinaangay hddi nen Panginoon en anghel na tnni iligtask na ten kapangyariyan ni Herodes sakay ten asaan nen Judio hidi a mangyari dikoku.
12: Dikona maisip na en talaga a nangyari ay ummangay siya ten bilay ni Maria a ina ni Juan a ngngngaranan di a Marcos. Makpal a mnnampalataya en nagipun-ipun haud a mgdadasaln.
13: Tummoktok ti Pedro ten pintuwan nen kudal sakay angay inileng nen utusan a bbbi a Roda en ngaran na ni deya en magtoktok.
14: Nabosesan nen utusan ti Pedro peru gapu ten saya na ay awan na dn nabukasan en pintuwan nen kudal nan nggaginann a summddp sakay imbareta na a ked ti Pedro ten pintuwan.
15: Kinagi di, Nagareng ka dn wdden! Peru impilit na la a tatarudan a ked ti Pedro. Kaya kinagi di, Bakay anghel na.
16: Peru tulos-tulos la en pgtoktok ni Pedro kaya binukasan di en pintuwan nen kudal. Sakay dikona a ketan di dn siya ay minagtaka hidi ti hustu.
17: Sininyasan hidi ni Pedro a dyan hidi pakareraw sakay inyistorya na dikodi ni konya siya a pinaluwas nen Panginoon ten pgpiresuwan. Sakay imbilin na dikodi a ibareta di bi knni Santiago en nangyari sakay ten agum hidi a mnnampalataya. Kttapos ay nagrektat dn siya a angay ti iba a lugar.
18: Nadid, ten pgdemlag dn ay narendi a tarud en guwardiya hidi gapu awan dn ti Pedro. Awan di tukoy ni nya i nangyariyid dikona.
19: Pinaaryok siya ni Herodes peru awan di netan. Pinaimbistiga na en guwardiya hidi sakay pinabunu na hidi.
: Kttapos ay nagrektat ti Herodes ti Judea sakay ummangay ti Cesarea, haud dn siya a nkpgyan.
20: Tehud a iyamut ti Herodes ten taga-Tiro hidi sakay ten taga-Sidon hidi. Nadid en tolay hidi ti duwwaid a iyud a siyudad ay nagkaessa a angay umadeni knni Herodes. Inamigu di ti Blasto a tagapamahala ten palasyu a aguman na hidi a mkpgguron knni Herodes tnni amu-amuwn di siya, gapu en paggubwatan nen kabiyagan di ay ten banuwan ni hari a Herodes.
21: Nadid, kddemt nen aldew a intakda ni Herodes ay nagbadu siya ti badu ni hari, nggetnud siya ten bangku na sakay nagupos.
22: Impkraw nen tolay hidi, En nagupos ay diyos bakn a tolay!
23: Ti odas biyid a iyud ay pinagkasakit nen anghel nen Panginoon ti Herodes gapu kinao na en kapuriyan nen Diyos, sakay kinnan siya ni urd a hanggan a matay.
24: Peru en upos nen Diyos ay kummalat sakay ngkakakakpal en mnnampalataya hidi.
25: Lummakad dn de Bernabe ay ti Saulo a tamu ti Jerusalem dikona magamet di dn en tungkulin di. Ingkuyug di ti Juan a ngngngaranan di a Marcos.