1: Ni maniwala kitam a ti Jesus en Cristo, sikitam ay anak ngani nen Diyos. Sakay ni deyaman en magmahal ten ama ay magmahal bi ten anak.
2: Iddi en palatandaan a mahal tam en anak hidi nen Diyos: ni mahaln tam en Diyos sakay sunudn en utus na hidi.
3: Gapu en pgmahal ten Diyos ay en kssunud ten utus na hidi. Sakay awan bi mahirap a sunudn en utus na hidi,
4: gapu napagtagumpayan dn nen atanan a anak nen Diyos i munduwiday. Sakay magtagumpay kitam ten pamamag-itan nen pnnampalataya tam.
5: Deya en makapagtagumpay ti munduwiday? En sumampalataya a ti Jesus en Anak nen Diyos.
6: Ti Jesu-Cristo en ummangay hddi, bininyagan siya ti dinom sakay bummuhus en digi na ten kkkatay na. Bakn a ten pamamag-itan nen dinom la nan ten pamamag-itan nen dinom ay ten digi. En Ispiritu en magpatunay tungkul ti iyd, gapu en Ispiritu ay katutuhanan.
78: Tllu en magpatunay: en Ispiritu, en dinom sakay en digi; hidi a tllu ay nagkaessa.
9: Ni maniwala kitam ten pgpatunay nen tolay hidi, ay dapat a mas paniwalaan tam en pgpatunay nen Diyos, saiyd en patunay nen Diyos tungkul ten Anak na.
10: Ni deyaman en sumampalataya ten Anak nen Diyos ay maniwala ten pgpatunay nen Diyos. Peru ni deyaman en awan maniwala ten Diyos ay ginamet na a mabuli en Diyos. Gapu awan siya maniwala ten pgpatunay nen Diyos tungkul ten Anak na.
11: Sakay iddi en pgpatunay nen Diyos: inyatd nen Diyos dikotam en biyag a awan ti katapusan sakay iyd a biyag ay matanggap tam ten pamamag-itan nen Anak na.
12: Ni deyaman en pppgyanan nen Anak nen Diyos ay tehud a biyag a awan ti katapusan, peru en awan pppgyanan nen Anak nen Diyos ay awan makaennam ti biyag a awan ti katapusan.
13: Insulat ku iyd dikomoy tnni matukuyan moy a sikam a sumampalataya ten Anak nen Diyos ay tehud a biyag a awan ti katapusan.
14: Awan kitam magalangan a umadeni dikona gapu tukoy tam a iyatd na en nyaman a agidn tam ni iyud ay ayun ten kaluuban na.
15: Ta gapu tukoy tam a sanign na kitam, ay tukoy tam bi a iyatd na en balang agidn tam dikona.
16: Ni deyaman en maketa ten kapatkaka na ti pnnampalataya a naggamet ti kasalanan a awan humayun ti kkkatay, ay ipagdasal na iyud a kapatkaka ten Diyos a makapangatd dikona ti bigu a biyag. Iyd ay para ten kkkapatkaka hidi a en kasalanan di ay awan humayun ti kkkatay. Tehud a kasalanan a humayun ti kkkatay, sakay awan ku kagiyn a ipagdasal moy en deyaman a maggamet ti kona haud.
17: En atanan a maduks a gamet ay kasalanan, peru tehud a kasalanan a awan humayun ti kkkatay.
18: Tukoy tam a en anak hidi nen Diyos ay awan tulos-tulos ti pgkasala, gapu bantayan hidi nen Anak nen Diyos, sakay awan hidi maari a arikadn nen diyablo.
19: Tukoy tam a anak kitam nen Diyos sakay tukoy tam bi a i buuwiday a mundu ay ked ten kapangyariyan nen diyablo.
20: Tukoy tam a ummangay dn hddi en Anak nen Diyos sakay inatddan na kitam ti pggintendi tnni makilala tam en tatarudan a Diyos. Sakay ked kitam ten tatarudan a Diyos, ten Anak na a ti Jesu-Cristo. Siya en tatarudan a Diyos sakay en biyag a awan ti katapusan.
21: Anak ku hidi umadeyu kam ten diyos-diyosan hidi.