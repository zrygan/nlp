1: Iyd a sulat ay gubwat dikoku a ti Pablo a apostol ni Cristo Jesus ayun ten kaluuban nen Diyos tnni ipangaral en tungkul ten biyag a impangaku a matanggap tam ten pamamag-itan nen pkpagkaessa tam knni Cristo Jesus.
2: Para knni Timoteo a mahal ku a anak.
: Magkahud ka nakuwan ti pagpapala, habag, sakay kapayapaan a gubwat ten Diyos Ama sakay knni Cristo Jesus a Panginoon tam.
3: Kada a maala-ala taka ten pgdasal ku hidi aldew ay ti gibi ay magpasalamatk ten Diyos a pagserbiyan ku ti buu a katapatan, a kona ten ginamet nen ninunu ku hidi.
4: Tunay dn i sor kuwidi a ketan taka a ruway tnni magkahudk ti dikl a kasayaan, lalu dn ni maala-ala ku en pgluwa mu.
5: Awan ku malimunan en matapat mu a pnnampalataya, a kona ten pnnampalataya nen apu mu a ti Loida sakay nen ina mu a ti Eunice. Siguradu ku a kona bi hud pnnampalataya muwen.
6: Kaya ngani a ipaala-ala ku dikomu a gamitn mu ti maganda en kaluub nen Diyos dikomu a neatd dikona intupu ku en lima ku dikomu.
7: Gapu en Ispiritu a inyatd nen Diyos dikotam ay bakn a ispiritu ni karsotan, nan Ispiritu ni kapangyariyan, pgmahal, sakay pgpugd ti sadili.
8: Kaya dyan mu ikasaniki a ipahayag en tungkul ten Panginoon tam, sakay dyan mu bi ikasaniki en kkkepiresu ku alang-alang knni Cristo. Nan mkhati ka ten pghirap alang-alang ten Maganda a Bareta, gapu tdenan ka nen Diyos ti begsk mu a gamitn iyd.
9: Inligtas kitam nen Diyos sakay dinulaw na kitam a magin tolay na. Ginamet na iyd, bakn a gapu ten nagamet tam nan ayun ten planu sakay kabaitan na a inyatd na dn dikotam ten pamamag-itan ni Cristo Jesus sapul pa ten sapul.
10: Peru nehayag dn iyd nadid, dikona a dinumemt en Tagapagligtas tam a ti Cristo Jesus. Tinapos na en kapangyariyan nen kamatayan sakay inhayag na en biyag a awan ti katapusan ten pamamag-itan nen Maganda a Bareta.
11: En tungkulin ku ay mngngaral, apostol sakay tagapagtoldu ten Maganda a Bareta,
12: a nagin dahilan nen pgdusa ku nadid. Peru awank masaniki, gapu talaga a tukoy ku en sinampalatayaan ku, sakay siguraduwk a mabantayan na hanggan ten katapusan a aldew en impagkatiwala na dikoku.
13: Unonudn mu en tama hidi a toldu a nasanig mu dikoku. Sakay manatili ka ten pnnampalataya sakay pgmahal a tinanggap tam ten pamamag-itan nen pkpagkaessa knni Cristo Jesus.
14: Ten tulung nen Banal a Ispiritu a mgyan dikotam, ay ingatan mu en mgkaganda hidi a bagay a nepagkatiwala dikomu.
15: Tukoy mu dn a linakadank nen atanan a kkkapatkaka tam a taga-Asia, pati de Figelo ay ti Hermogenes.
16: Kagbiyan nakuwan nen Diyos en pamilya ni Onesiforo. Gapu pirmiyk na a angen pabegskkn ti isip, sakay awank na ikasaniki maski ni piresuwk.
17: Ten kddemt na ti Roma ay pinilitk na a inaryok hanggan dikona magketa kami.
18: Kagbiyan nakuwan siya nen Panginoon ti Aldewid a iyud! Tukoy mu labi ni konyak na a pinagserbiyan ti Efeso.