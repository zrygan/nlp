Sapul pa ten sapul ay ked dn en Upos, kaguman nen Diyos en Upos, sakay en Upos ay siya dn en Diyos.
Sapul pa ten sapul ay kaguman dn siya nen Diyos.
Linalang en atanan bagay a ten pamamag-itan na, sakay awan ti linalang a bakn a ten pamamag-itan na.
En Upos en paggubwatan ni biyag, sakay iyd a biyag ay nangatd ti demlag ten tolay.
Iyd a demlag ay magdemlag ten kadiklmman, sakay awan iyd madaig nen diklm.
Nadid, tehud a essa a lllaki a inutusan en Diyos, en ngaran na ay ti Juan.
Pinaangay na ti Juan ten tolay hidi, inutusan siya tnni ipahayag na en tungkul ten demlag, tnni sumampalataya en atanan a tolay.
Bakn a ti Juan en demlag, nan inutusan siya tnni mngpahayag ni deya en demlag.
En tunay a demlag a mangdemlag ten atanan a tolay ay dumemt ti munduwiday.
Dummemt en Upos ti munduwiday, peru awan siya tinenggi ni munduwiday maski ni linalang i munduwiday ten pamamag-itan na.
Ummangay siya ten sadili na a banuwan, peru awan siya tinanggap nen kabanuwan na hidi.
Peru en atanan a nangtanggap sakay summampalataya dikona ay intdenan na ti karapatan a magin anak nen Diyos.
Nagin anak ngani hidi nen Diyos bakn a ten pamamag-itan nen pisikal a kkkeenak oni gapu ten kagustuwan nen tolay, nan gapu ten kaluuban nen Diyos.
En Upos ay nagin tolay sakay nkpgyan dikomi. Netan mi en kaluwalhatian na bilang bugtung a anak nen Ama. Putat siya ti kabaitan sakay katutuhanan.
Impahayag siya ni Juan, sakay impkraw na ten tolay hidi a, Siya en kinagi ku dikomoy a, En dumemt a kasunud ku ay mataas nan sikn, gapu baguwk a neenak ay ked dn siya.
Gapu putat siya ti pgmahal, ay naranasan tam a atanan en tulos-tulos a pagpapala.
Neatd dikomi en Kautusan nen Diyos ten pamamag-itan ni Moises, peru en kabaitan sakay katutuhanan ay neatd ten pamamag-itan ni Jesu-Cristo.
Maski nikan ay awan palla ti naketa ten Diyos. Peru impakilala siya nen bugtung a Anak a tunay a kasayaan nen Ama.
Inutusan nen pinunu hidi nen Judio hidi ti Jerusalem en sangan a padi sakay Levita a itanung knni Juan ni deya siya.
Intapat a kinagi ni Juan dikodi, Bakn a sikn en Cristo.
Ni konahud ay deya ka? tanung di,
Siko beman ti Elias? Bakn a sikn, kagi ni Juan.
Siko beman en propeta? Kinagi na dikodi, Bakn a sikn.
Deya ka beman a talaga? Kagiyn mu dikomi tnni tehud kami a mekagi ten nagutus hidi dikomi. nya makagi muwid tungkul ti sadili muwen?
Tummbbig ti Juan ten pamamag-itan nen kinagi ni propeta Isaias,
Sikn en boses nen tolay a magpkraw ten parang,
Pasunongn moy en paglakadan nen Panginoon.
En nagtanung hidi ay inutusan nen Pariseo hidi.
Tinanung di a ruway ti Juan, Bakin magbinyag ka, ni bakn bali a siko en Cristo, oni ti Elias, oni en propeta?
Tummbbig ti Juan, Mgbinyagk dikomoy ten dinom, peru tehud a ked ti ditngnga moyen a awan moy matenggi.
Dumemt siya a kasunud ku peru awank karapatdapat dikona maski ni mangokbis dlla ten igut nen sandalyas na.
Iyd ay nangyari ti Betania, ten dibelyu nen dinom ti Jordan a nagbinyagan ni Juan.
Ten kailawan na, ay netan ni Juan ti Jesus a umadeni dikona. Kaya kinagi na ten tolay hidi, Siya iddi en Tupa nen Diyos. Siya en mangibut ten kasalanan nen tolay ti munduwiday.
Siya en kinagi ku dikomoy a dumemt a kasunud ku a mas mataas nan sikn. Gapu baguwk pa a neenak ay ked dn siya.
Awan ku bi siya matenggi tenhud peru ummangayk hddi a magbinyag ti dinom tnni ipakilala ku siya ti Israel.
Kttapos ay nagpatunay ti Juan, a kinagi na, Netan ku en Ispiritu a dummibbbi a gubwat dilanget a kona ten essa a kalapati, sakay ummapon dikona.
Awan ku siya matenggi tenhud, peru en nangutus dikoku a magbinyag ti dinom ay siya labi en nagkagi a, Ketan mu a dumibbbi en Ispiritu sakay mgyan ten essa a tolay. Iyud a tolay i magbinyagid ti Banal Ispiritu.
Mineta ku siya kaya patunayan ku a siya en Anak nen Diyos.
Ten kinailawan na, ay ked dmman haud ti Juan kaguman na en duwwa na a disepulus.
Dikona ketan na ti Jesus a magtalib ay kinagi na, Siya en Tupa nen Diyos!
Ten pkkasanig nen duwwa a disepulus ten kinagi ni Juan, ay inunud di ti Jesus.
Dikona sumulig ti Jesus, ay netan na hidi a umunonud, kaya tinanung na hidi, nya kailangan moyid?
Kinagi di, Hdya tttulusan muwid Rabbi? En gustu a kagiyn nen Rabbi ay Maistu.
Kamon had angen moy ilingn, kagi ni Jesus.
Kaya nkkuyug hidi knni Jesus sakay netan di en tttulusan na; sakay nktulos dn bi hidi ti iyud a aldew gapu magalaskuwatru dn ten apon.
En essa ten duwwa a nakasanig ten kinagi ni Juan ay ti Andres a kapatkaka ni Simon Pedro.
Kaya inaryok ni Andres en kapatkaka na a ti Pedro sakay kinagi na, Netan mi dn en Mesias! En gustu a kagiyn nen Mesias ay Cristo.
Ingkuyug ni Andres ti Simon a ummangay knni Jesus.
Ten pkketa ni Jesus knni Pedro ay kinagi na, Siko ay ti Simon a anak ni Juan. Sapul nadid ay ngaranan ka dn a Cefas. En kahulugan na ay Pedro, ti iba a upos ay batu.
Ten kailawan na ay naisipan ni Jesus a umangay ti Galilea. Netan na haud ti Felipe sakay kinagi na, Mkkuyug ka dikoku.
Ti Felipe ay taga-Bethsaida a kabanuwan de Andres ay ti Pedro.
Netan ni Felipe ti Natanael, sakay kinagi na dikona, Netan mi dn en kinagi ni Moises ten kasulatan sakay nen propeta hidi. Siya ay ti Jesus a taga Nazaret a anak ni Jose.
Tehud beman a maggubwat a mahusay ti Nazaret? tanung ni Natanael.
Tummbbig ti Felipe, Karon hd angen mu ilingn.
Pkketa ni Jesus knni Natanael a patamu dikona ay kinagi na, Ilingn moy, i tatarudanen a Israelita. Awan siya mgwariwari.
Tinanung siya ni Natanael, Konyak mu a nakilala?
Tummbbig ti Jesus, Bagu ka pa a dulawn ni Felipe ay netan taka dn dikona a ked ka ten sarok nen kayu a igos.
Kinagi ni Natanael, Maistu, talaga a siko en Anak nen Diyos! Siko en Hari ni Israel!
Kinagi ni Jesus, Sumampalataya ka beman gapu ten kinagi ku a netan taka ten sarok nen kayu a igos? Makpal ka pa a ketan a mas lalu pa han.
Sakay kinagi ni Jesus dikona, Tandaan mu, ketan mu a bukas dilanget sakay en anghel hidi nen Diyos ay sumangkay sakay umugsad ten pppgyanan nen Anak nen Tolay.