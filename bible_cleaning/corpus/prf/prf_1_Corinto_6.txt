1: Ni tehud a reklamu en essa dikomoy a kontra ten kaparehu na a Cristiano, ay bakin iyangay na en reklamu na ten tagahatul hidi a awan Cristiano, embes a iyangay na ten pinili hidi nen Diyos en pggayus ten reklamu na?
2: Awan moy beman tukoy a en pinili hidi nen Diyos en manghatul ti munduwiday? Ni sikam manghatulid ti munduwiday, awan moy beman kaya a hatulan i kona laid han ti kabadit a bagay?
3: Awan moy beman tukoy a sikitam i manghatulid ten anghel hidi? Iyud pa beman en bagay hidi a tehud a kaugnayan ti nadid a biyag!
4: Ni tehud kam a reklamu, ay bakin iyangay moy pa ten tolay hidi a awan tenggiyn nen simbaan?
5: Tumagama kam bi! Awan dlla beman ti maski ni essa dikomoy a makatukoy a mangayus ten dima ni mattkaka?
6: Bakin mamgkasuwan kam a mattkaka, ten atubengan pa beman nen tolay hidi a awan mnnampalataya?
7: En pgkasu moy ten balang essa, ay essa dn a kkkatalu dikomoy. Bakin awan moy dlla pabayan ni paggamitan di kam ti maduks? Bakin awan moy dlla pabayan ni dinaya di kam?
8: Kaya la ay sikam a mismu en mggamet ti maduks sakay mgdaya, maski ten mismo moy a kapatkaka ti pnnampalataya.
9: Awan moy beman tukoy a en makasalanan hidi ay awan ti kabahagi ten kahariyan nen Diyos? Dyan moy dddayan i sadili moyen! En mangalunya, pgsamba ten diyos-diyosan, sakay pkkabinga ti kaparehu na a lllaki sakay kaparehu na a bbbi,
10: mgtakaw, sakim, mglasing, mglait ten kaparehu na a tolay oni madaya, ay awan ti bahagi ten kahariyan nen Diyos.
11: Kona han en agum dikomoy tenhud. Peru napatawad kamon ten kasalanan moy hidi sakay pinagin-banal kamon nen Diyos. Nawan dn en kasalanan moy ten pamamag-itan nen ngaran nen Panginoon a ti Jesu-Cristo sakay ten Ispiritu nen Diyos tam.
12: Tehud a magkagi a, Malayak a maggamet ti maski nya. Peru i tbbig ku biyid ay, Awan atanan a bagay ay makapangatd ti maganda. Maari ku labi kagiyn a, Maariyk a maggamet ti maski nya, peru awank magpaalipin ten nyaman a bagay.
13: Kagiyn bi nen agum a, En pagkain hidi ay para ten tiyan ta en tiyan ay para bi ten pagkain. Tarud iyn! Peru parehu la a sidan nen Diyos hidi iyn. En bggi, ay bakn a para ten pngngalunya nan para ten pgserbi ten Panginoon, sakay en Panginoon en mangalaga ten bggi.
14: Biniyag a ruway nen Diyos ti Jesus-Cristo, sakay maski sikitam ay biyagn bi a ruway ten pamamag-itan nen kapangyariyan na.
15: Awan moy beman tukoy a en bggi moy hidi ay kabahagi nen bggi ni Cristo? Alapn ku beman en bahagi nen bggi ni Cristo tnni gamitn a kabahagi nen bggi nen belyas? Awan maari!
16: Awan moy beman tukoy a magin essa en bggi nen belyas sakay nen mangaladug dikona? Gapu kinagi nen kasulatan a, En duwwa ay magin essa a bggi.
17: Peru en mkpagkaessa ten Panginoon ay magin kaessa na ti Ispiritu.
18: Kaya dyan kam mangalunya. En agum a kasalanan a magamet nen tolay ay awan makaapektu ten bggi na, peru en mangalunya ay kontra ten sadili na a bggi.
19: Awan moy beman tukoy a en bggi moy ay templo nen Banal a Ispiritu a ked dikomoy sakay impagkaluub nen Diyos dikomoy? Bakn moy dn a kao i bggi moyen;
20: gapu binali na kam ti dikl a halaga. Kaya gamitn moy i bggi moyen tnni maparangalan en Diyos.