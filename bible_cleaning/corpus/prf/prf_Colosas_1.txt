1: Iyd a sulat ay gubwat knni Pablo a apostol ni Cristo Jesus ayun ten kaluuban nen Diyos, sakay gubwat bi ten kapatkaka tam a ti Timoteo.
2: Para ten taga-Colosas hidi a tolay nen Diyos sakay tapat a kkkapatkaka knni Cristo.
: Magkahud kam nakuwan ti pagpapala sakay kapayapaan a gubwat ten Diyos a Ama tam.
3: Kada a ipagdasal mi kam ay pirmi kami a magpasalamat ten Diyos a Ama nen Panginoon tam a ti Jesu-Cristo.
4: Gapu nabareta mi en pnnampalataya moy knni Cristo Jesus sakay en pgmahal moy ten atanan a tolay nen Diyos,
5: gapu ten pag-asa moy a matanggap en nehanda para dikomoy dilanget. Natukuyan moy en tungkul ti pag-asaid a iyd dikona a nepangaral dikomoy en upos nen katutuhanan, en Maganda a Bareta a dummemt dikomoy.
6: Kummalat iyd sakay nangatd ti pagpapala ti buuwiday a mundu, kona ten nangyari dikomoy sapul dikona a masanig moy sakay maintendiyan en katutuhanan tungkul ten kabaitan nen Diyos.
7: Natukuyan moy iyd knni Epafras a kaguman mi a tagapagserbi, essa a tapat a tagapagserbi ni Cristo, siya en mage-bggi mi han.
8: Natukuyan mi dikona en tungkul ten pgmahal a impagkaluub dikomoy nen Ispiritu.
9: Kaya sapul dikona a masanig mi iyd, ay tulos-tulos mi kam a idddasal ten Diyos, a nakuwan ay matukuyan moy ti hustu en kaluuban na, ten pamamag-itan nen karunungan sakay pggintendi a kaluub nen Ispiritu.
10: Ni magkakonahud, ay mabiyag kamon a karapatdapat sakay makasaya ten Panginoon, magbunga ti mgkaganda a gamet sakay lumawak en pkkatukoy moy ten Diyos.
11: Idddasal mi bi a patatagn na kam ten tulung nen dakila a kapangyariyan na, tnni matiis moy a tehud a kasayaan sakay tehud a katiyagaan ten atanan a bagay.
12: Nakuwan ay mapagpasalamat kam ten Ama gapu nebilang kitam a karapatdapat a mkbahagi ten pangaku hidi nen Diyos para ten tolay na hidi a ked ten demlag.
13: Inligtas na kitam ten kapangyariyan nen kadiklmman sakay inyagton ten kahariyan nen mahal na a Anak,
14: a nangpalaya sakay nangatd dikotam ti kapatawadan ten kasalanan tam hidi.
15: Ti Cristo en letratu nen Diyos a awan ketan. Siya en panganay a anak sakay dipalongu ten atanan a linalang.
16: Gapu ten pamamag-itan na en atanan ay linalang nen Diyos, en atanan a ked dilanget sakay ti lutaiday, ketan man o ni awan, pati en ispirituwal a kapangyariyan, pghari, pmmahala sakay pagin-pinunu. En atanan ay linalang nen Diyos ten pamamag-itan na sakay para dikona.
17: Siya en dipalongu ten atanan, sakay i buuwiday a mundu ay nanatili a ked ten kaayusan ten pamamag-itan na.
18: Siya en ulu nen simbaan a bggi na. Siya en dipalongu, en panganay a Anak a nabiyag a ruway gubwat ten patay hidi, tnni siya en magin dipalongu ten atanan.
19: Gapu ginustu nen Diyos a en buu a pagka-Diyos na ay manatili ten Anak.
20: Ten pamamag-itan nen Anak ay ginustu nen Diyos a en atanan a bagay, dilanget ay ti lutaiday, ay mkpagkasundu dikona, pkpagkasundu ten pamamag-itan nen pggalay nen Anak ten digi na ten kudus.
21: Tenhud ay adeyu kam ten Diyos sakay nagin kadima na gapu ten pggamet sakay pggisip moy ti maduks.
22: Peru ten pamamag-itan nen kkkatay ni Cristo, ginamet kam nen Diyos a amigu na, tnni meatubeng na kam a banal, awan ti kapintasan sakay awan ti dunget ten prisensiya na.
23: Peru kailangan a manatili kam a tapat, matatag ten pnnampalataya moy, sakay dyan moy pabayan a mawan en pag-asa a gubwat ten Maganda a Bareta a nasanig moy. Sikn a ti Pablo ay nagin tagapagserbi ten Maganda a Bareta a impahayag ten atanan a tolay ti buuwiday a mundu.
24: Masayak ten pghirap ku para dikomoy, gapu ten pamamag-itan ni iyd ay metulos-tulos ku en naburay a pghirap ni Cristo para ten simbaan a bggi na.
25: Ginamitk nen Diyos a tagapagserbi na ten simbaan tnni ipahayag dikomoy ti buu en upos na.
26: Nanalay a nelihim iyd a mensahi ten balang essa, peru nadid ay nehayag dn ten tolay hidi nen Diyos.
27: Ginustu nen Diyos a ihayag dikomoy a Hentil hidi en dakila sakay makataka-taka a lihim a awan ti agum nan ti Cristo a ked dikomoy nadid. Siya en pag-asa tam a makabahagi kitam ten kaluwalhatian nen Diyos.
28: Iyn en dahilan ni bakin ipangaral mi ti Cristo. Paalalahanan mi en atanan sakay tttolduwan ti buu a kaalaman ayun ten makaya mi tnni meatubeng mi en balang essa ten Diyos a matatag gapu ten pkpagkaessa knni Cristo.
29: Kaya magsumikapk ti hustu ten pamamag-itan nen kapangyariyan a inyatd dikoku ni Cristo.