1: Ten mnnampalataya hidi ti Antioquia ay tehud a sangan a mgpahayag ten Maganda a Bareta sakay tehud bi a sangan a mgtoldu ten mnnampalataya hidi. Kabilang hd ti Bernabe, ti Simeon a nginaranan di a Negro, sakay ti Lucio a taga-Cirene, ti Manaen a kaguman ni gubernador a Herodes dikona anak palla hidi a duwwa sakay ti Saulo.
2: Mentras a magkulsyon hidi para magpuri ten Panginoon ay kinagi nen Banal a Ispiritu dikodi, Ibukud moy de Bernabe ay ti Saulo. Tehudk a inlaan a tarabahu para dikodi.
3: Kttapos di a nagkulsyon sakay nagdasal, ay intupu di ten duwwa en lima di sakay pinarektatan di dn hidi.
4: Nadid, inyutus nen Banal a Ispiritu knde Bernabe ay ti Saulo a umangay hidi ti Seleucia a adeni ten diget. Sapul haud ay nggabeng hidi a patamu ti Chipre a dikl a puduk.
5: Dummung hidi ten lugar a Salamina sakay impangaral di en upos nen Diyos ten sinagoga nen Judio hidi. Kakaguman di ti Juan Marcos a tummulung dikodi.
6: Dikona ummangay hidi ten dilipot nen dikl a puduk hanggan ten siyudad a Pafos, ay nesapulan di haud en tehud a galing a Judio a magkukunwari a propeta, Bar-Jesus en ngaran na.
7: Kaguman siya ni gubernador Sergio Paulo, essa a malalaki a tolay. Pinadulaw nen gubernador de Bernabe ay ti Saulo gapu gustu na a masanig en upos nen Diyos.
8: Peru sinaway hidi nen tehud a galing a ti Elimas iyud en ngaran ni Bar-Jesus ten upos a Griego tnni awan sumampalataya en gubernador.
9: Peru ti Saulo a ngngngaranan di labi a Pablo ay putat ti Banal a Ispiritu. Linttngngan na ti Elimas
10: sakay kinagi na, Siko! Anak ka ni diyablo! Kadima ka nen atanan a tama a bagay! Ked dikomu en atanan a kakabuliyan sakay pgdaya! Bakin pirmi mu a pakiwlln en atanan a tama tungkul ten Panginoon?
11: Kaya maparusaan ka nadid! Maburk ka hanggan ten aldew a intakda nen Diyos. Kaya pagdaka a nabati ni Elimas a nagdiklm en pngngileng na sakay magkapakapa siya a magaryok ti mangantabay dikona.
12: Summampalataya en gubernador dikona a netan na en nangyari sakay minagtaka siya ten intoldu de Bernabe tungkul ten Panginoon.
13: Nadid, de Pablo ay ten kaguman na hidi ay nggabeng sapul ti Pafos patamu ti Perga a banuwan ti Pamfilia. Peru summina ti Juan Marcos dikodi sakay nagsoli ti Jerusalem.
14: Sapul ti Perga ay nagtulos hidi ti Antioquia a banuwan ti Pisidia. Ten Aldew nen Kimang nen Judio hidi ay summddp hidi ten sinagoga sakay nggetnud haud.
15: Kttapos di a nangbasa ten Kautusan ni Moises sakay ten insulat nen propeta hidi ay impekagi nen pinunu nen sinagoga dikodi a, Kkkapatkaka ku hidi, ni tehud kam a gustu a kagiyn a makapabegsk ti tolayiday hidi ay maari moy dn a kagiyn.
16: Kaya tummakng ti Pablo sakay sininyasan na hidi sakay sinapulan na a nagupos.
: Kinagi na, Sikam a Israelita sakay sikam a Hentil hidi a tehud a nteng ten Diyos, mgsanig kam!
17: En Diyos nen lahi ni Israel en nangpili ten ninunu tam hidi, sakay pinakakpal na hidi ti hustu dikona a nkpgyan palla hidi ti Egipto. Inluwas na hidi haud ten pamamag-itan nen kapangyariyan na.
18: Nagtiisan na hidi a inalagaan ti ppat a pulu a taon dikona a ked hidi ten kaparangan.
19: Pinapuksa na en pittu a bansa ti Canaan sakay inyatd na i lugarid a hidi iyud ten ninunu tam hidi,
20: ten luub nen halus ppat a datos sakay limma a pulu a taon.
: Sakay intdenan na hidi ti kahuwesan a hanggan dikona a ti Samuel dn en nagin propeta.
21: Nadid, gapu gustu di a magkahud ti hari ay intdenan hidi nen Diyos ti essa a lllaki a ti Saulo a anak ni Cis, gubwat siya ten lahi ni Benjamin. Nagin hari di siya ti ppat a pulu a taon.
22: Dikona ibutan dn siya nen Diyos ten katungkulan na ay pinili na ti David a magin hari di sakay kinagi na, Netan ku knni David a anak ni Jesse en atanan a gustu ku, gapu tukoy ku a nakahanda siya a sumunud ten atanan a iyutus ku!
23: Ten lahi ni David en naggubwatan ni Jesus, en impangaku nen Diyos ten Israelita hidi a magin Tagapagligtas.
24: Bagu dummemt ti Jesus ay impangaral ni Juan ten buu a Israel a magsisi hidi ten kasalanan di sakay magpabinyag hidi.
25: Dikona adeni dn a matapos ti Juan ten gamet na ay kinagi na, Bakay isipn moy a sikn dn en orayn moy a Tagapagligtas. Bakn a sikn. Peru kttapos ku ay dumemt siya sakay maski mangibut la ten sandalyas na ay awank karapatdapat gapu mataas siya a tarud.
26: Kkkapatkaka ku hidi a gubwat ten lahi ni Abraham sakay sikam a tehud a nteng ten Diyos sanignnk moy, sikitam en nngpatawidan nen Diyos ten bareta tungkul ten kaligtasan.
27: Awan tinenggi nen Judio hidi a ked ti Jerusalem sakay nen pinunu di hidi ti Jesus a siya en Tagapagligtas. Maski en Kasulatan a hula nen propeta hidi a bbbasan di kada-Aldew ten Kimang nen Judio hidi ay awan di maintendiyan. Hidi pa en nangtupad ten hula gapu hidi en nangpabunu knni Jesus.
28: Maski awan hidi ti katuwiran a mangpabunu dikona ay inagid di la knni Pilato a pabunu di siya.
29: Dikona natupad di dn atanan nen nakasulat tungkul ten pngpabunu di ay impedibbbi di siya ten kudus sakay impelbbng di.
30: Peru biniyag siya a ruway nen Diyos.
31: Makpal a aldew a pinumeta siya ten tolay hidi a nkkuyoyug dikona, dikona ked palla siya ti Jerusalem a gubwat ti Galilea. Nadid ay hidi dn en mangpatunay tungkul dikona.
32: Kaya iddi en Maganda a Bareta nen Diyos a inyangay mi hddi a ipakapospos dikomoy, en pangaku na ten ninunu tam hidi.
33: Iyud ay tinupad na dn nadid a panahun ten pamamag-itan nen pngbiyag na a ruway knni Jesus. Kona ten nakasulat ten libru nen kansiyon a,
: Siko en Anak ku,
: sapul nadid ay sikn dn en Ama mu.
34: Tungkul ten kkkabiyag na a ruway sakay ten awan kkkarunot nen bggi na ay kinagi nen Diyos,
: Ipagkaluub ku dikomoy en banal hidi sakay maasaan a pagpapala
: kona ten impangaku ku knni David.
35: Nakasulat bi ten iba a bahagi nen libru nen kansiyon a,
: Awan mu pabayan a marunot en Banal mu.
36: Dikona nasunud dn ni David en atanan nen kagustuwan nen Diyos, ay natay dn siya sakay inlbbng di a adeni ten nnglbbngngan di ten dddikl na hidi sakay narunot en bggi na.
37: Peru ti Jesus a biniyag a ruway nen Diyos ay awan summaber ti kkkarunot.
38: Dapat moy a matukuyan kkkapatkaka ku hidi a ten pamamag-itan ni Jesus ay napatawad dn en kasalanan tam.
39: En atanan nen sumampalataya hidi dikona ay napatawad dn ten atanan nen kasalanan di a awan mapatawad maski ten pgsunud ten Kautusan hidi ni Moises.
40: Kaya mangilag kam tnni awan mangyari dikomoy en hula nen propeta hidi a,
41: Sikam a magsesti hidi ten Diyos!
: Magtaka kam sakay mepahamak!
: Gapu gamitn ku ten kapanahunan moy
: en essa a bagay a awan moy mapaniwalaan,
: maski ni tehud a mngpaliwanag pa tungkul ti iyd dikomoy!
42: Nadid, dikona a lumakad dn de Pablo ay ti Bernabe ten sinagoga ay nkkekagbi en tolay hidi a mangaral dmman hidi dikodi ten ruway a Aldew nen Kimang nen Judio hidi.
43: Dikona mamaguliyan dn hidi ay ummunud knde Pablo ay ti Bernabe en makpal a Judio sakay en Hentil hidi a nk-agum ten relihiyon nen Judio hidi. Kinauron hidi nen duwwa a apostol sakay pinayuwan di hidi a tulos la hidi a magtiwala ten kabaitan nen Diyos.
44: Nadid, ten ruway a Aldew nen Kimang nen Judio hidi ay ngari-ngari a atanan nen tolay ten siyudad ay nagipun-ipun tnni mgsanig ten Upos nen Diyos.
45: Peru dikona a netan nen Judio hidi en makpal a tolay a angay mgsanig ay nanaghili hidi a tarud. Kaya linait di sakay kinontra ti Pablo.
46: Peru mabegsk en isip de Pablo ay ti Bernabe a magupos, kinagi di, Dapatid ay sikam en purumeru mi a pngpakapospusan ten Upos nen Diyos. Peru gapu awan moy tinanggap ay hinatulan moy en sadili moy a awan kam karapatdapat ten biyag a awan ti katapusan kaya angay kami dlla mangaral ten Hentil hidi.
47: Gapu kona hddi en inyutus nen Panginoon dikomi,
: Pinili taka a magin demlag ten Hentil hidi
: tnni mepangaral mu en kaligtasan hanggan ten kasuluk-sulukan ni munduwiday.
48: Tunay ti saya en Hentil sakay nagpuri hidi ten Panginoon gapu ten kinagi de Pablo ay ti Bernabe. Summampalataya en pinili hidi nen Panginoon a magkahud ti biyag a awan ti katapusan.
49: Kaya kummalat en upos nen Diyos ti lugarid a iyud.
50: Peru sinulsulan nen Judio hidi en lllaki hidi a pinunu nen siyudad sakay en bbbi hidi a relihiyosa a tanyag ten banuwan; pinausig di de Pablo ay ti Bernabe sakay pinalakad di hidi ti lugarid a iyud.
51: Kaya impagpag nen duwwa en alikabuk ten bsset di bilang tanda a kontra ten tolay hidi haud, sakay ummangay hidi ti Iconio.
52: En disepulus hidi ti Antioquia ay naputat hidi ti hustu ti kasayaan sakay ten Banal a Ispiritu.