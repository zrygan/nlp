Ingatan moy a awan magin kukunwari la en pggamet moy ti maganda gapu ni konahud i gamitn moyid ay awan kam ti maalap a piremyu a gubwat ten Ama moy dilanget.
Kaya ni mangatd ka ti limus ay dyan mu dn iyud ikkkagi a kona ten gggamitn nen magkukunwari hidi. Maglimus hidi ten sinagoga sakay ten karsada hidi tnni puriyn hidi ni tolay. Kagiyn ku dikomoy a natanggap di dn en piremyu di.
Ni mangatd ka ti limus ay dyan mu dn ikkkagi maski ten amigu mu.
Gamitn mu ti lihim en pngngatd mu, sakay en Ama a maketa ten maganda a ginamet mu ti lihim en mangatd dikomu ti piremyu.
Ni magdasal kam ay dyan moy arign en magkukunwari hidi. Gugustu di a magdasal a mgtakng ten sinagoga sakay ten karsada hidi. Kagiyn ku dikomoy, a tinanggap di dn en piremyu di.
Kaya ni magdasal ka ay sumddp ka ten kuwartu mu sakay isiradu mu en pintuwan. Sakay magdasal kam ten Ama a awan ketan, sakay en Ama mu a maketa ten ginamet mu ti lihim en mangatd dikomu ti piremyu.
Ni magdasal kam ay dyan kam maggamit ti makpal a upos a awan ti kahulugan, a kona ten gggamitn nen Hentil hidi. Akala diyid ay sanign hidi nen Diyos gapu ten kakpal nen kkkagiyn di.
Dyan moy hidi arign. Tukoy dn nen Ama moy en kailangan moy bagu moy pa iyud a agidn dikona.
Kaya ni magdasal kam ay kona hddi
Ama mi a ked dilanget,
samban nakuwan en ngaran mu.
Maghari ka nakuwan dikomi.
Masunud nakuwan en kaluuban mu ti lutaiday a kona dilanget.
tdenan mu kami nadid ti pagkain a aldew-aldew;
sakay patawadn mu kami ten kasalanan mi hidi, a kona ten pgpatawad mi ten magkasala hidi dikomi.
Sakay dyan mu kami pabayan a matoksu, nan iligtas mu kami ten Maduks! Gapu kao mu en kahariyan, en kapangyariyan sakay kaluwalhatian a awan ti katapusan! Amen.
Gapu ni patawadn moy en nagkasala hidi dikomoy, ay patawadn kam bi nen Ama moy dilanget.
Peru ni awan moy patawadn en agum, ay awan bi patawadn nen Ama moy en kasalanan moy hidi.
Ni magkulsyon kam ay dyan moy ipeta en rupa moy a malungkut a kona ten gggamitn nen magkukunwari hidi. Awan hidi magayus ten sadili di tnni matukuyan nen agum a magkulsyon hidi. Kagiyn ku dikomoy, a tinanggap di dn en piremyu di.
Kaya ni magkulsyon ka ay magudemos ka sakay maglangis ka ten buuk mu,
tnni awan mapansin nen tolay hidi a magkulsyon ka. En Ama mu a awan mu ketan i makatukoy laid ten ginamet mu ti lihim, sakay siya i mangatddid dikomu ti piremyu.
Dyan kam magpuron ti kayamanan ti lutaiday, gapu tehud a magsida a insektu sakay kalawang, sakay tehud a makasddp a mgtakaw.
Nan magpuron kam ti kayamanan moy dilanget ta awan haud ti mangsida a insektu sakay kalawang, sakay awan ti makasddp a mgtakaw.
Gapu ni ked hdya en kayamanan moy, ay ked bi haud en pusu moy.
En mata en pinakasimbuwan nen bggi. Ni malinaw en pangileng mu, ay mademlagan en buu mu a bggi.
Peru ni madiklm en pangileng mu, ay maputat ti kadiklmman en buu mu a bggi. Sakay ni en demlag mu ay madiklm ay talaga a ked ka ten kadiklmman.
Awan ti alipin a makapagserbi ti sabay ten duwwa a amu, gapu kaiyamutan na en essa sakay mahaln na en essa, magtapat siya ten essa sakay awan siya magin tapat ten kaduwwa. Awan kam maari a magserbi ti sabay ten Diyos sakay ten kayamanan.
Kaya kagiyn ku dikomoy, dyan kam mabalisa tungkul ten kann moy sakay mainom tnni mabiyag kam oni tungkul ten ibadu moy ten bggi moy. Awan beman mas mahalaga en biyag nan en pagkain, sakay en bggi nan en badu?
Ilingn moy en ibun hidi. Awan hidi magmula oni magani oni magpuron ti pagkain ten budega di, peru pakann hidi nen Ama moy dilanget. Awan beman a mas mahalaga kam nan en ibun hidi?
Deya dikomoy i makapangpaatakdugid ten biyag na ti maski ni essa a odas ten pamamag-itan nen pgbabalisa na?
Sakay bakin mabalisa kam tungkul ti badu? Isipn moy dlla ni konya a magtubu en bulaklak hidi ten kaparangan, awan hidi magtarabahu oni maggamet ti badu.
Peru kagiyn ku dikomoy, a maski ti Solomon a tunay ti yaman ay awan nakapagbadu ti kaparehu ti ganda nen essa ten bulaklak hidi.
Ni en lamon hidi ten parang, a biyag nadid sakay ten kailawan ay tutudn ay baduwan nen Diyos, sikam pa beman? nya dn ben ti kabadit en pnnampalataya moy ten Diyos!
Kaya dyan kam mabalisa tungkul ten makan, mainom oni mesulot moy.
Gapu hidi iyd a bagay en kkkabalisaan nen Hentil hidi. Tukoy nen Ama moy dilanget a kailangan moy i atananid a hidi iyd a bagay.
Peru higit ten atanan ay pagsikapan moy a paghariyan kam nen Diyos sakay mabiyag a ayun ten kaluuban na sakay iyatd na dikomoy en atanan nen kailangan moy.
Kaya dyan moy kabalisaan en para ten kailawan, gapu en kailawan ay tehud dn a sadili a kabalisaan. Dyan moy dn dagdagan pa en problema moy kada aldew.