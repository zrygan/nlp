1: Nadid, sikam a bbbi hidi, pasakup kam ten kabinga moy. Tnni mara awan palla hidi maniwala ten Upos nen Diyos ay maari a maakit hidi a sumampalataya ni ketan di en mgkaganda moy a gamet. Maski ni awan kamon magpaliwanag dikodi,
2: gapu ketan na en pggalang mu ten Diyos sakay en maganda mu a kkkabiyag.
3: En ganda moy ay awan dapat a pangluwas la, kona ten pggayus ti buuk, pgsulot ti alahas, sakay pgsulot ti mgkaganda a badu.
4: Nan i dapat moyid a pakapagandan ay en pusu moy, iyn en kagandaan a awan kumupas, mahinahun sakay mabait a tunay a kasayaan nen Diyos.
5: Tenhud a panahun, kona han en kagandaan a impeta nen banal hidi a bbbi a umasa ten Diyos, en pgpasakup di ten kabinga di.
6: Kona knni Sara a sinunud na ti Abraham sakay dinulaw na pa a amu na. Mebilang kam bi a anak na ni maganda en gamet moy sakay awan kam ti dapat a kantingan.
7: Sikam bi a lllaki hidi, mkpggagum kam ti maganda ten kabinga moy, gapu mas mahina hidi nan sikam. Alalahann moy a intdenan bi hidi nen Diyos ti biyag a awan ti katapusan a kona dikomoy. Gamitn moy iyd tnni awan ti magin hadlang ten pgdasal moy.
8: Bilang pangkatapusan, dapat kam a magkaessa sakay magmahalan a kona ten matkaka, dapat kam a makkkagbiyn sakay magpakababa.
9: Dyan moy gantiyan ti maduks en maggamet ti maduks dikomoy. Dyan moy sumpan en mangsumpa hidi dikomoy. Nan, pagpalan moy hidi gapu pinili kam tnni tumanggap ten pagpapala nen Diyos.
10: Kona ten nakasulat ten Kasulatan,
: En maghangad a mabiyag ti mapayapa sakay sagana,
: ay dapat a magpugd ten dila na sakay pggupos ti maduks.
: En nyaman a pangluloku sakay madaya a pggupos
: ay awan dapat a lumuwas ten bibig na.
11: Iwasan mu en maduks sakay gamitn mu en tama;
: sakay pirmi mu a pagsikapan a mabiyag ti mapayapa.
12: En mata nen Panginoon ay nakatuun ten matuwid,
: sakay sanign na en dasal di,
: peru en mggamet hidi ti maduks ay adggan na!
13: Awan ti maggamet ti maduks dikomoy ni magsikap kam a maggamet ti maganda.
14: Peru ni paggamitan di kam ti maduks gapu ten pggamet moy ti maganda ay magsaya kam. Dyan kam manteng sakay dyan kam mabalisa.
15: Igalang moy ti Cristo sakay samban moy siya bilang Panginoon. Dapatid ay pirmi kam a nakahanda a magpaliwanag ten deyaman a magtanung dikomoy tungkul ten pag-asa moy.
16: Ni magpaliwanag kam ay dapat a magalang sakay malamig en pggupos moy. Bilang tagasunud ni Cristo ay siguraduwn moy a pirmi a malinis en konsensiya moy tnni mapasaniki en magupos hidi ti maduks tungkul ten maganda moy a ugali.
17: Gapu mas mapiyya pa ni maghirap kam gapu ten pggamet moy ti maganda, ni saiyd en kagustuwan nen Diyos, nan ni maghirap kam gapu ten pggamet moy ti maduks.
18: Gapu ti Cristo ay natay a pumensan para ten atanan. Siya ay mabait a tolay a kapalit nen atanan a makasalanan, tnni megiyya na kam ten Diyos. Natay en bggi na peru nabiyag a ruway ten ispiritu.
19: Ti iyud a kalagayan na ay ummangay siya ten ispiritu hidi a nakapiresu.
20: Hidi iyud a ispiritu ay en tolay hidi a awan summunud ten Diyos dikona a maggamet ti Noe ten abeng, peru en Diyos ay nagin matiyaga a naguray dikodi mentras a gamitn en abeng. Sasangan la a tolay en naligtas ten dilobyu, walu la hidi.
21: En dilobyu ay kumn a binyag a mngligtas dikomoy nadid. En binyag ay bakn a pglinis ten dingt nen bggi nan essa a pangaku ten Diyos ten pamamag-itan nen malinis a konsensiya. Iligtas kam nen binyag ten pamamag-itan nen kkkabiyag a ruway ni Jesu-Cristo.
22: Ti Jesu-Cristo ay ummangay dilanget sakay nadid ay mggetnud ten kawanan nen Diyos. Maghari siya haud ten anghel hidi sakay ten agum pa hidi a tehud a kapangyariyan dilanget.