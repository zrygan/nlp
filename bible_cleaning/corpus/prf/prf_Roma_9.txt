1: Tatarudan i kagiyn kuwiday gapu tagasunudk ni Cristo. Awank mgbabuli-buliyn. En konsensiya ku, ten tulung nen Banal a Ispiritu ay makapagpatunay a magkagiyk ti tatarudan.
2: Tunay i lungkut kuwiday sakay awan maibu-ibut i saket ni pusu kuwiday
3: tungkul ten kabanuwan ku hidi a Judio. Ni maari la nakuwan ay gustu ku a sikn dlla en sumpan nen Diyos sakay mehiwalay knni Cristo para ten kapiyyaan di.
4: Hidi ay Israelita a inatddan nen Diyos ti karapatan a magin anak na. Impeta bi nen Diyos dikodi en kaluwalhatian na. Nangatd en Diyos dikodi ti kasunduwan sakay Kautusan, en tatarudan a pgsamba, sakay en pangaku na hidi.
5: Naggubwat dikodi en lahi nen ninunu hidi, sakay tungkul ten pagkatolay ni Cristo ay naggubwat siya ten lahi di. En Kataasan a Diyos ay dapat a puriyn a awan ti katapusan! Amen.
6: Bakn a gustu naid a kagiyn ay awan natupad en upos nen Diyos, gapu awan atanan ni Israelita ay kaguman ten banuwan a pinili na.
7: Awan bi imbilang en atanan a anak ni Abraham ay anak hidi nen Diyos. Kinagi nen Diyos knni Abraham, En naggubwat la knni Isaac i mebilangid a lahi mu a impangaku ku dikomu.
8: Kaya bakn a atanan a anak ni Abraham ay ibilang a anak nen Diyos, nan en ayun la ten pangaku nen Diyos.
9: Gapu kona hddi en pangaku, Soliyk ti taonid, ti kona labi had a panahun, sakay magenak ti lllaki ti Sara.
10: Bakn la a iyud. Maski ni essa la en ama nen duwwa a anak ni Rebecca a awan ti agum nan en ninunu tam a ti Isaac, ay
1112: impakilala nen Diyos a en pgpili na ay ayun ten sadili na a planu, bakn a ayun ten gamet nen tolay. Kaya bagu pa a meenak en anak hidi sakay bagu pa hidi a makagamet ti maganda oni maduks, kinagi dn nen Diyos knni Rebecca a, Magserbi en panganay ten wadi na.
13: Ayun ten nakasulat, Minahal ku ti Jacob sakay kinaiyamutan ku ti Esau.
14: Makagi tam beman a awan makatarungan en Diyos? Awan!
15: Gapu kona hddi en kinagi na knni Moises, Mahabagk ten gustu ku a kahabagan sakay kagbiyan ku en gustu ku a kagbiyan.
16: Maliwanag a en pgpili nen Diyos ay bakn a ayun ten kagustuwan nen tolay oni gamet nen tolay, nan ten habag nen Diyos.
17: Gapu ayun ten Kasulatan ay kinagi nen Panginoon ten hari ti Egipto, Indtton taka a hari tnni ten pamamag-itan mu ay mepeta ku en kapangyariyan ku, sakay makilala en ngaran ku ti buuwiday a mundu.
18: Kaya kahabagan nen Diyos en deyaman a gustu na a kahabagan, sakay pakttugn na ti ulu en gustu na a pakttugn ti ulu.
19: Bakay kagiyn mu dmman dikoku nadid a, Ni konahud ay bakin a sssisiyn pa nen Diyos en tolay? Deya beman i makapangkontraid ten kaluuban nen Diyos?
20: Tolay ka la deya ka beman para tumbbig ti kona haud ten Diyos? Makagi beman nen tolay ten nanglalang dikona a, Bakin a linalangk mu a kona hddi?
21: Awan beman ti karapatan en mggamet ti binga a manggamet ti mgkamahal a kalasi sakay mgkamura a kalasi a gubwat ten parehu a malagkit a luta?
22: Konapamanhud ay gustu a ipeta nen Diyos en iyamut na sakay en kapangyariyan na. Peru buu a tiyaga na a pinagtiisan en tolay hidi a dapat dn nakuwan a parusaan sakay ubusn a bunuwn.
23: Ginamet na iyd tnni ipakilala na en awan ti kaparehu a kadakilaan na ten tolay hidi a kinahabagan na, a tenhud pa ay inhanda na dn para ten kaluwalhatian na.
24: Sikitam en dinulaw hidi, bakn la a en gubwat ten Judio hidi nan en gubwat bi ten Hentil hidi.
25: Kona hddi en kinagi na ten libru ni Oseas,
: En dati a awan ku banuwan
: ay madulawan a, Banuwan ku
: sakay en dati a awan ku mahal
: ay madulawan a Mahal ku.
26: Sakay en kinagiyan na a,
: Bakn takam a banuwan,
: ay madulawan a anak hidi nen Diyos a biyag.
27: Kona bi hddi en impahayag ni Isaias tungkul ti Israel, Maski ni sakona ti kakpal nen baybay ti digiten en anak ni Israel ay sasangan la dikodi en maligtas.
28: Gapu mahigpit sakay alistu a hatulan nen Panginoon i munduwiday.
29: Ti Isaias labi en nagkagi a, Ni en Panginoon a Makapangyariyan ten atanan ay awan nngwarak ti sasangan ten lahi tam, sikitam nakuwan ay nagin kona ti Sodoma sakay ti Gomorra.
30: nya nadid makagi tamid? En Hentil hidi a awan nagsikap a magin makasaya ten Diyos ay tinanggap na hidi ten pamamag-itan nen pnnampalataya di dikona.
31: Peru en Israel a nagsikap a mangtupad ten Kautusan tnni kasayaan nen Diyos ay awan nagtagumpay.
32: Bakin? Gapu nagsikap hidi a kasayaan nen Diyos ten pamamag-itan nen sadili di a gamet bakn a ten pamamag-itan nen pnnampalataya dikona. Nesngdul hidi ten batu a kkkerakpaan.
33: Ayun ten nakasulat ay, Mngdttonk ti Sion ti essa a batu a kkkesngdulan, essa a dikl a batu a kkkerakpaan di. Peru ni deyaman en manampalataya dikona ay awan mapasaniki.