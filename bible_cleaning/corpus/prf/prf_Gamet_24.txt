1: Kllipas nen limma a aldew ay dummemt ti Cesarea ti Ananias a kapunuwan nen padi hidi. Tehud siya a kaguman a sangan a pinunu nen banuwan sakay essa a abugadu a ti Tertulo en ngaran na. Ummatubeng hidi ten gubernador sakay kinagi di en reklamu di kontra knni Pablo.
2: Inyatubeng di ti Pablo sakay sinapulan dn ni Tertulo a isaysay en reklamu na. Kinagi na,
: Kagalang-galang a Gubernador Felix, essa a mahusay a pinunu gapu ti alay dn a panahun ay napanatili mu a tahimik sakay makpal dn a pagbabagu a kapiyyaan i bansa miyiday gapu dikomu.
3: Gapu ti hidi iyd ay magpasalamat kami ti dikl dikomu maski ni hdya sakay awan ti katapusan.
4: Awan ku gustu a maabala ka, kaya ipkpgguron ku a kagbiyan mu a sanign i kagiyn miyiday awan la malay.
5: Gapu i tolayid a iyn ay manggugolu. Ggguluwn na atanan Judio maski hdya a lugar ni munduwiday sakay essa siya ten pinunu hidi nen Nazareno a grupu.
6: Maski en Templo mi ay laan na a paggamitan ti maduks kaya dinikp mi siya. Laan mi dn siya a hatulan ayun ten kautusan mi,
7: peru dummemt en pinunu nen sundalu hidi a ti Lisias sakay pinuwersa di a inalap dikomi i tolayid a iyn.
8: Sakay inyutus na dikomi a en tehud a reklamu ay angay dlla dikomu magreklamu. Ni imbistigaan mu siya ay matukuyan mu en atanan nen reklamu mi kontra dikona.
9: Inayunan bi nen Judio hidi a ked haud en atanan a kinkkagi ni Tertulo.
10: Sininyasan nen Gubernador ti Pablo a magupos kaya kinagi na,
: Kagalang-galang a Gubernador, tukoy ku a nalay ka dn a panahun a huwes ni bansaid a iddi kaya masayak a mangatuwiran ti atubengn muwidi.
11: Awank palla ti sapulu ay ti duwwa a aldew a ked ti Jerusalem tnni sumamba ten Diyos. Mapatunayan mu iyd Gubernador ten pggimbistiga mu.
12: Awank palla netan nen Judio hidi a nkpagdibati maski kndeya a tolay oni netan a sinulsulan a nanggulu ten Templo, maski ten sinagoga, oni hdya a lugar nen siyudad.
13: Awan hidi ti katibayan ti ibbbintang diyen dikoku.
14: Aminn ku a tatarudan a sumampalatayak ten Diyos nen ninunu mi hidi ayun ti Dilanen a kkkagiyn di a liwat a pnnampalataya. Peru paniwalaan ku en atanan a nakasulat ten Kautusan sakay ten libru nen propeta hidi.
15: Kona dikodi, ay manampalatayak bi a biyagn a ruway nen Diyos en atanan a tolay, matuwid oni awan matuwid.
16: Kaya pilitn ku a magin malinis i konsensiya kuwiday ten atubengn nen Diyos ay ten tolay hidi.
17: Sangan dn a taon a awank ti Jerusalem peru nagsoliyk tnni mngtugnnk ti tulung para ten kabanuwan ku hidi sakay magalay ten Diyos.
18: Mentras a gamitn ku en atanan a bagay para ten pglinis ayun ten Kautusan, ay netank di ten Templo, sasangan la en tolay sakay awan ti gulu.
19: Peru tehud a sasangan a Judio a ked haud a gubwat ti Asia, hidi nakuwan i ummangayid hddi dikomu a magreklamu kontra dikoku.
20: Oni tanungn mu i tolayiday hidi a ked hddi ni tehud hidi a napatunayan a kasalanan ku imbistigaank di ten Sanedrin.
21: En maari la a ibintang di dikoku ay dikona ummatubengk dikodi sakay impkraw ku a, Gapu ten pag-asa ku a mabiyag a ruway en tolay a natay dn kaya kedk hddi a imbistigaan.
22: Gapu dikl dn en tukoy ni Gubernador Felix ten tungkul ten Dilan, kaya inyemang na en pgbista, kinagi na, Hatulan ku i kasu muwen kddemt ni Lisias.
23: Kttapos ay inyutus na ten kapitan a bantayan ti Pablo, peru dyan hidi maghigpit dikona nan pabayan di a bisitan siya sakay tulungan nen amigu na hidi.
24: Nadid, kllipas nen sangan a aldew ay dummemt ti Felix, kaguman na en kabinga na a ti Drusila a essa a Judio. Pinadulaw na ti Pablo sakay ngsanig tungkul ten pnnampalataya knni Cristo-Jesus.
25: Peru dikona a magpaliwanag dn ti Pablo tungkul ten pagkamatuwid, pgpugd ti sadili, sakay ten dumemt a pghatul nen Diyos, ay minanteng ti Felix. Kinagi na, Maari ka dn a lumakad, padulaw taka la a ruway.
26: Pirmi na a padulaw sakay kaurunn ti Pablo gapu akala naid ay suhulan siya ni Pablo.
27: Kllipas nen duwataon ay pinalitan ni Porcio Festo ti Felix. Gapu ten sor ni Felix a mapasaya en Judio hidi ay pinabayan na ti Pablo a pumppiresu.