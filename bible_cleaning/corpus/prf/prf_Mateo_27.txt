1: Ten dikona a dimadimang dn ay namgguron en pinunu hidi nen padi hidi sakay en pinunu hidi nen banuwan ni konya di a mapabunu ti Jesus.
2: Kttapos ay pinapungu di siya sakay inyangay di knni gubernador a Pilato.
3: Dikona a ketan ni Judas a ti Jesus ay nahatulan ti kamatayan ay nagsisi siya sakay insoli na ten pinunu hidi nen padi hidi sakay ten pinunu hidi nen banuwan en tllu a pulu a pirasu a silber a pilak.
4: Kinagi na, Nagkasalak! Intokyon ku en tolay a awan ti kasalanan.
: nya i pakialam miyid? Bahala ka ti biyag muwen! tbbig di.
5: Insapwar ni Judas en pilak ten disalad nen Templo, lummakad siya sakay angay nagbitti.
6: Kinopkop nen pinunu hidi nen padi hidi en silber sakay kinagi di, Bawal ten Kautusan a iyd a pilak ay idtton ten pgdttonan ten handug ten Templo. Gapu iyd ay bayad ten biyag nen essa a tolay.
7: Nagkaessa hidi a ibali en pilak ten luta nen mggamet ti binga, para magin pglbbngngan ten dayu hidi a tolay.
8: Kaya i lutaid a iyud ay nginaranan di a hanggan nadid ti, Uma ni Digi.
9: Gapu ti iyud a pangyayari ay natupad en kinagi ni Propeta Jeremias a, Inalap di en pilak a tllu a pulu a pirasu a silber, iyud en halaga a katumbas na ayun ten Israelita hidi,
10: sakay imbayad ku ten luta nen mggamet ti binga ayun ten inyutus dikoku nen Panginoon.
11: Kttapos ay inyangay di ti Jesus ten gubernador, sakay tinanung na siya, Siko beman en hari nen Judio hidi? Tummbbig ti Jesus, Siko dn en nagkagi.
12: Peru ten dikona a bintangn siya nen pinunu hidi nen padi hidi sakay en pinunu hidi nen banuwan ay awan dn siya tummbbig.
13: Kaya kinagi dikona ni Pilato, Awan mu beman nasanig en imbintang di hidi dikomu?
14: Peru awan tummbbig ti Jesus kaya nagtaka ti hustu en gubernador.
15: Nadid kada Piyesta nen Aldew nen Pgtalib, gggamitn dn nen gubernador a magpalaya ti essa a piresu. Palayan na ni deyaman en kagiyn nen tolay hidi.
16: Ti panahunid a iyud ay tehud a essa a tanyag a piresu a en ngaran na ay Jesus Barrabas.
17: Kaya dikona a naipun en tolay hidi ay tinanung hidi ni Pilato, Deya i gustu moyid a palayan ku, ti Jesus Barrabas oni ti Jesus a nangaranan a Cristo?
18: Gapu tukoy ni Pilato a inggit en dahilan di ni bakin a inyangay di ti Jesus dikona.
19: Bakn la a iyn, nan alay na a mggetnud ten pghatulan, ay impekagi nen kabinga na, Dyan ka makialam ti tolayid a iyn. Awan siya ti kasalanan. Pinahirapank nadid nen taginp ku tungkul dikona.
20: Sinulsulan nen pinunu hidi nen padi hidi sakay en pinunu hidi nen banuwan en tolay hidi a agidn di knni Pilato a ti Barrabas palayan naid, sakay ti Jesus ay pabunu na.
21: Ruway a tinanung nen gubernador en tolay hidi, Deya ten duwwa i gustu moyid a palayan ku?
: Ti Barrabas! tbbig di.
22: Kinagi ni Pilato dikodi, Ni konahud, nya i gamitn kuwid knni Jesus a nginaranan a Cristo?
: Tummbbig en atanan, Ipaku siya ten kudus!
23: Bakin nya beman i madukssid a ginamet na? tanung ni Pilato.
: Peru lalu pa hidi a pummkraw, Ipaku siya ten kudus!
24: Dikona a ketan ni Pilato a awan dn siya ti magamet sakay bakay magkagulu pa en tolay hidi ay nagpaalap siya ti dinom sakay nagugas ten lima na ten atubengn nen tolay hidi. Awank ti pananagutan ti kkkatay ni tolayid a iyn. Bahala kamon! kagi ni Pilato.
25: Tummbbig en tolay hidi, Sagutin mi sakay nen anak mi hidi en kkkatay ni tolayid a iyn!
26: Sakay pinalaya ni Pilato ti Barrabas, peru ti Jesus ay pinalatigu na sakay inyatd na dikodi tnni ipaku ten kudus.
27: Kttapos, ay inyangay nen sundalu hidi ti Jesus ten palasyu nen gubernador. Sakay minaipun ten palebut na en essa a batalyon a sundalu.
28: Ineklasan di siya sakay sinulutan di ti essa a badu a madidig.
29: Nangkawikaw hidi ti lanot a masaet sakay indtton di ten ulu na sakay pinagtawid di ti essa a sarukud ten kawanan na a lima. Sakay sinesti di siya linuhud-luhudan di sakay kinagi di, Mabuhay en Hari nen Judio hidi!
30: Linoktaban di siya sakay inalap di en sarukud na sakay impakol di dikona.
31: Kttapos di siya a sestiyn ay ineklasan di siya sakay sinulutan di ten sadili na a badu. Kttapos ay inluwas di ten banuwan tnni ipaku ten kudus.
32: Ten klluwas di ten banuwan ay netagbuwan di en essa a lllaki a en ngaran na ay ti Simon a taga-Cirene. Impilit di a pabklay dikona en kudus ni Jesus.
33: Kddemt di ten lugar a nangaranan a Golgota, en gustu na a kagiyn ay Lugar nen Bungu ay
34: intdenan di ti Jesus ti alak a hinaluwan ti apdu. Peru ten dikona a naennaman na ay awan na ininom.
35: Dikona a mepaku dn siya ten kudus ay hinati-hati nen sundalu hidi en badu na kttapos di a nagbunutan.
36: Sakay nggetnud hidi para bantayan di siya.
37: Insulat di ten ontok nen kudus en nagin bintang di dikona, Ti Jesus iyd, en Hari nen Judio hidi.
38: Duwwa bi a tulisan en kasabay na a nepaku ten kudus, essa ten kawanan na sakay essa ten kawiri na.
39: Ininsultu bi siya nen magtalib hidi sakay magwalingiwg pa hidi a
40: magkagi, Awan beman siko en mangsida ten Templo sakay ruway mu a ipatakng ti tllu a aldew? Iligtas mu nadid i sadili muwen! Ni siko a talaga en Anak nen Diyos, umugsad ka ti kudusen!
41: Sinesti bi siya nen pinunu hidi nen padi hidi, nen tagapagtoldu hidi nen Kautusan sakay nen pinunu hidi nen banuwan. Kinagi di,
42: Inligtas na en agum hidi peru i sadili naen ay awan na meligtas! Awan beman siya en Hari ni Israel? Ni umugsad la siya nadid ti kudusen ay maniwala kami dn dikona!
43: Maniwala siya ten Diyos sakay kinagi na a siya en Anak nen Diyos. Iligtas siya nen Diyos ni talaga a tatarudan en kinagi na!
44: Sakay sinesti bi siya nen duwwa a tulisan a nepaku a kasabay na.
45: Sapul ten tanghali hanggan ten alas tres ten apon ay nagdiklm en buu a lugar.
46: Ten dikona a magalas tres ten apon ay pummkraw ti Jesus, Eli, Eli, lema sabachthani? En gustu na a kagiyn ay Diyos ku, Diyos ku bakin pinabayank mu?
47: Nasanig iyud nen sangan a tumttakng haud kaya kinagi di, Dddulawan na ti Elias!
48: Pagdaka a gumminan en essa dikodi sakay nangalap ti damit. Binisa na ti maapsot a alak sakay indtton na ten ontok nen tkkn sakay impaspsp na knni Jesus.
49: Peru kinagi bi nen agum hidi, Maguray kam pa, ilingn tam ni dumemt ti Elias para iligtas siya!
50: Ruway a pinumkraw ti mabegsk ti Jesus sakay natay dn siya.
51: Ti odasid a iyud ay bigla a napisad en kortina nen Templo, sapul ten disunu hanggan ten dibbbi. Naglinug ten luta sakay nabisag en batu hidi.
52: Nabukasan en lbbng hidi sakay nabiyag a ruway en makpal a tolay nen Diyos a ngkatay dn.
53: Lummuwas hidi ten pglbbngngan sakay dikona a nabiyag a ruway ti Jesus, ay summddp hidi ti Jerusalem sakay netan hidi haud nen makpal a tolay.
54: Nentingan ti hustu en kapitan sakay en sundalu hidi a nagbantay knni Jesus dikona a nabati di en linug sakay netan di en atanan a nangyari. Kinagi di, Tarud ngani a Anak siya nen Diyos!
55: Makpal a kabbbiyan en ked haud a mgtan-aw ten adeyu la. Sapul pa ti Galilea ay ummunonud dn hidi knni Jesus sakay nagserbi dikona.
56: Kaguman dikodi ti Maria Magdalena, ti Maria a ina de Santiago ay ti Jose, sakay en kabinga ni Zebedeo.
57: Ten dikona a pggapon dn ay tehud a dummemt a essa a mayaman a taga-Arimatea, en ngaran na ay ti Jose. Siya ay disepulus bi ni Jesus.
58: Ummangay siya knni Pilato sakay inagid na en bangkay ni Jesus. Inyutus bi ni Pilato a iyatd en bangkay dikona.
59: Kaya inalap ni Jose en bangkay sakay binalutan na ti malinis a tela a lino.
60: Inyangay na ten sadili na a pglbbngngan a bigu na palla a impagamet ten pader a batu. Kttapos ay inggulung na en dikl a batu a pgtakp ten pintuwan sakay lummakad.
61: Ked bi haud ti Maria Magdalena sakay en essa pa a Maria a nggetnud ten luwas nen pglbbngngan.
62: Ten kailawan na, kttapos nen aldew nen pghanda ten Aldew nen Pgtalib, sabay a ummangay knni Pilato en pinunu hidi nen padi hidi sakay en Pariseo hidi.
63: Kinagi di dikona, Naala-ala mi en kinagi ni magkukunwariyid a iyud dikona a biyag palla a mabiyag siya a ruway kllipas nen tllu a aldew.
64: Pabantayan mu pay ti hustu en pglbbngngan hanggan ten katllu a aldew. Bakay umangay en disepulus na hidi sakay takawn di en bangkay. Sakay kagiyn di ten tolay hidi a nabiyag siya a ruway. Mahirap dn bakay i pgloku diyid a iyd ay magin mas maduks pa nan ten purumeru.
65: Kinagi dikodi ni Pilato, Mngkuyug kam ti sundalu hidi sakay pabantay moy ti hustu en pglbbngngan.
66: Kaya ummangay hidi sakay dinttonan di ti senyal en pintuwan a batu sakay pinabantayan di en pglbbngngan ten sundalu hidi.