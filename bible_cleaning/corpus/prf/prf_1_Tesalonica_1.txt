1: Iyd a sulat ay gubwat knde Pablo, Silas, sakay Timoteo.
: Para ten simbaan ti Tesalonica, en pinili hidi nen Diyos Ama sakay nen Panginoon a ti Jesu-Cristo.
: Magkahud kam nakuwan ti pagpapala sakay kapayapaan a gubwat ten Diyos.
2: Pirmi kami a magpasalamat ten Diyos gapu dikomoy a atanan, sakay pirmi mi kam a idasal.
3: Gapu kada a magdasal kami ay banggitn mi ten Diyos a Ama tam en gamet hidi a bunga nen pnnampalataya moy. Kona ten pghirap gapu ten pgmahal moy sakay en matatag a pag-asa moy ten Panginoon tam a ti Jesu-Cristo.
4: Kkkapatkaka mi hidi, tukoy mi a pinili kam nen Diyos a magin tolay na.
5: Impahayag mi dikomoy en Maganda a Bareta bakn a ten upos la, nan ten pamamag-itan nen kapangyariyan sakay nen Banal a Ispiritu a tehud a buu a tiwala. Sakay netan moy ni konya kami a nabiyag a kaguman moy, ginamet mi iyd para ten kapiyyaan moy.
6: Dikona a tinanggap moy en Maganda a Bareta ay inarig moy en halimbawa mi sakay en halimbawa nen Panginoon. Nagdanas kam ti hirap peru intdenan kam nen Banal a Ispiritu ti kasayaan.
7: Kaya nagin halimbawa kam ten kkkapatkaka tam hidi knni Cristo ti Macedonia sakay ti Acaya.
8: Gapu bakn la a en toldu tungkul ten Panginoon en kummalat ti Macedonia sakay ti Acaya, nan en bareta a tungkul ten pnnampalataya moy ten Diyos ay kummalat ten atanan a lugar, kaya awan dn kailangan a magupusk pa tungkul ti iyd a bagay.
9: Atanan nen tolay hidi haud ay makapngkagi ni konya moy kami a tinanggap, sakay ni konya moy a inadggan en pgsamba moy ten diyos-diyosan hidi tnni magserbi kam ten tatarudan sakay biyag a Diyos,
10: sakay en pgguray moy ten Anak na a ti Jesus a gubwat dilanget. Biniyag siya a ruway nen Diyos sakay iligtas na kitam ten parusa nen Diyos kddemt nen aldew nen pghatul.