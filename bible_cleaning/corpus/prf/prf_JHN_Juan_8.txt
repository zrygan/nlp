Nadid, ti Jesus ay ummangay ten Bukid nen Olibo hidi.
Ten dimadimang ay nagsoli siya ten Templo. Ummadeni dikona en tolay hidi sakay nkpggetnud siya a nagtoldu dikodi.
Dummemt en tagapagtoldu hidi nen Kautusan sakay en Pariseo hidi, tawid di en a essa bbbi a nadikp di ti pngngalunya. Pingtakng di siya ten atubengn nen kakpalan,
sakay kinagi di knni Jesus, Maistu, naaktu mi i bbbiyid a iddi a nangalunya.
Ayun ten Kautusan ni Moises, ay dapat a batuwn a hanggan matay en kona hidi han a tolay. nya makagi muwid?
Kinagi di la iyud dikona para pangsubukan di, tnni tehud hidi a mebintang a kontra dikona.
Peru dummukug la ti Jesus sakay nagsulat siya ten luta ten pamamag-itan nen toldu na.
Awan di siya imangan a tttanungn, kaya tinumakng siya sakay kinagi na, Sigi, ni deya dikomoy en awan ti kasalanan ay siya en mgdipalongu a mangbatu dikona.
Sakay ruway siya a ummetnud sakay nagsulat siya ten luta.
Pkkasanig di ti iyud ay balang essa ay lummakad, sapul ten katandaan. Linakadan di en bbbi a mgtakng ten atubengn ni Jesus.
Tummakng ti Jesus sakay tinanung na en bbbi, Hdya dn en mangparusa hidi dikomu?
Awan dn ben, Panginoon, tbbig nen bbbi.
Kinagi ni Jesus: Maski sikn ay awan taka bi parusaan, umuli ka dn sakay dyan ka dn magkasala.
Nadid, ruway a nagtoldu ti Jesus ten Pariseo hidi. Kinagi na, Sikn en demlag ni munduwiday. En sumunud dikoku ay magkahud ti demlag ten biyag na sakay awan dn maglakad ten diklm.
Kinagi nen Pariseo hidi, Siko labiyen a mismu i mangpatunayid ti sadili muwen; awan ti kuwenta i konaid han a pgpatunay.
Tummbbig ti Jesus, Maski sikn la mangpatunayid ti sadili kuwidi ay tatarudan i kkkagiyn kuwidi, gapu tukoy ku ni hdyak a naggubwat sakay ni hdya angayan kuwid. Peru sikam ay awan moy tukoy ni hdya naggubwatan kuwid sakay angayan kuwid.
Maghatul kam ayun ten pangileng nen tolay, peru sikn ay awank maghatul maski kndeya.
Sakay ni maghatulk man ay tama en pghatul ku. Gapu bakn la a sikn en maghatul nan kaguman ku en Ama a nangutus dikoku.
Nakasulat ten Kautusan moy, a dapat a paniwalaan en pgpatunay nen duwwa a tistigu.
Mapatunayan ku a mismu i sadili kuwidi, sakay magpatunay bi en Ama a nangutus dikoku.
Tinanung di siya, Hdya la ama muwid?
Tummbbig ti Jesus, Awank moy matenggi, sakay awan moy bi matenggi en Ama ku. Ni matenggiyk moy ay matenggi moy bi en Ama ku.
Kinagi iyd ni Jesus ten Templo ten dang nen pgdttonan ti alay. Peru awan ti nangahas a mangdikp dikona, gapu awan na palla odas.
Ruway a kinagi ni Jesus dikodi, Adeniyk dn a lumakad sakay aryoknnk moy; peru awan kam makaangay ten angayan ku. Mgkatay kam a awan palla mapatawad en kasalanan moy hidi.
Namgguron en Judio hidi, Magpakamatay bewd bakin a kinagi na a, Awan kam makaangay ten angayan ku?
Kinagi ni Jesus dikodi, Sikam ay taga-dibbbi, sikn ay taga-disunu. Sikam ay taga-munduwiday peru sikn ay bakn a taga-mundu.
Kaya tatarudan en kinagi ku dikomoy a mgkatay kam a awan palla napatawad en kasalanan moy hidi. Ni awan kam maniwala a, Sikn ay Sikn dn, ay mgkatay kam a awan palla napatawad en kasalanan moy hidi.
Deya ka beman a talaga? kagi di. Tummbbig ti Jesus, nalay ku dn a kinagi dikomoy ni deyak.
Sikn en kinagi ku dn dikomoy a sapul pa ten dipalongu.
Makpalk palla a makagi sakay mehatul kontra dikomoy. Peru tatarudan en kinagi nen nangutus dikoku, sakay en nasanig ku dikona ay ipahayag ku ti munduwiday.
Awan di naintendiyan a en Ama i gustu naid a kagiyn.
Kaya kinagi ni Jesus, Kapag ni nelangkaw moy dn a Anak nen Tolay, ay matukuyan moy a, Sikn ay sikn dn ngani. Awank ti gamitn a gubwat la ten sadili ku a kapangyariyan, nan en pekagi la nen Ama en kagiyn ku.
Sakay kaguman ku en nangutus dikoku, awank na pppabayan, gapu pirmi ku a gggamitn en makasaya dikona.
Kakpalan ten nakasanig hidi ten kinagi ni Jesus ay summampalataya dikona.
Kinagi ni Jesus ten Judio hidi a maniwala dikona, Ni tulos-tulos kam a sumunud ten toldu ku, ay sikam en tatarudan a disepulus ku;
matukuyan moy en katutuhanan, sakay en katutuhanan en mangpalaya dikomoy.
Tummbbig hidi dikona, Gubwat kami ten lahi ni Abraham sakay maski nikan ay awan kami naalipin nen deyaman? Konya mu a makagi a palayan kami?
Tummbbig ti Jesus, Kagiyn ku dikomoy; a en mabiyag ti kasalanan ay alipin ni kasalanan.
En alipin ay awan kabilang ten pamilya a habang panahun, peru en anak ay kabilang a awan ti katapusan.
Mara ni pinalaya kamon nen Anak, ay talaga ngani a malaya kamon.
Tukoy ku a lahi kam ni Abraham, peru gustuwk moy a bunuwn gapu awan moy matanggap en itoldu ku dikomoy.
En kkkagiyn ku dikomoy ay en neta ku ten Ama ku; peru sikam en gggamitn moy ay en nasanig moy ten ama moy.
Ti Abraham i Ama miyid, kagi nen Judio hidi.
Kinagi ni Jesus dikodi, Ni talaga a lahi kam ni Abraham, ay di arign moy nakuwan en ginamet na.
Kinagi ku la en katutuhanan a nasanig ku ten Diyos peru gustuwk moy dn a bunuwn. Bakn a kona han en ginamet ni Abraham.
En gggamitn moy ay kona ten ginamet nen ama moy.
Tummbbig hidi, Bakn kami a mungaw. Essa la Ama miyid, en Diyos.
Kinagi ni Jesus dikodi, Ni talaga a en Diyos Ama moyid, mahalnnk moy nakuwan gapu naggubwatk ten Diyos. Awank ummangay hddi ten sadili ku la a kagustuwan, nan inutusank na.
Bakin awan moy maintendiyan i kkkagiyn kuwidi? Gapu awan moy gustu a tanggapn en itttoldu ku.
En diyablo i ama moyid! Sakay en kagustuwan na i gustu moyid a gamitn. Sapul pa ten sapul ay mgbabonu dn siya. Awan ti ketan dikona a katutuhanan, gapu sasala na katutuhanan. Ugali na a talaga a mgbulibuliyn gapu mabuli siya sakay ama siya ni kakabuliyan.
Awan moy gustu a maniwala dikoku gapu katutuhanan en kkkagiyn ku dikomoy.
Deya dikomoy i makapagkagiyid a tehudk a kasalanan? Nadid, ni katutuhanan en kinkkagi ku, ay bakin awank moy paniwalaan.
En tolay a maka-diyos ay mgsanig ten upos nen Diyos. Peru sikam ay awan moy gustu a mgsanig dikoku gapu awan kam maka-diyos.
Ten pkkasanig nen Judio hidi, ay kinagi di, Awan beman tama la en kinagi mi a siko ay Samaritano sakay sinaniban ni dimonyo?
Kinagi ni Jesus, Awank sinaniban ni dimonyo. Pinarangalan ku en Ama ku, peru linapastangank moy.
Awank maghangad a parangalank, peru tehud a essa a magsikap a maparangalank, sakay siya en makapanghatul.
Tandaan moy kagiyn kuwidi: en sumunud ten toldu ku ay awan dn matay maski nikan.
Kinagi nen Judio hidi, Nadid mi a matiyak a talaga sinaniban ka ni dimonyo. Natay ngani dn ti Abraham sakay ten propeta hidi, kagiyn mu pa a awan ti matay ten deyaman a sumunud ten toldu mu.
Kinagi di, Mas mataas ka pa beman nan en ama mi a ti Abraham? Natay siya kumona bi ten propeta hidi. nya akala muwid ti sadili muwen?
Kinagi ni Jesus dikodi, Ni sikn la en mangparangal ti sadili kuwidi ay awan ti kuwenta. En Ama ku en mangparangal dikoku sakay kkkagiyn moy a siya i Diyos moyid.
Awan moy siya matenggi, peru matenggi ku siya. Ni kagiyn ku a awan ku siya matenggi ay magin mabuliyk a kona dikomoy. Peru matenggi ku siya sakay sunudn ku en kkkagiyn na.
Nasaya en ama moy a ti Abraham ten dikona maakala na a ketan na en aldew a demt ku, netan na ngani iyud sakay nasaya siya.
Gapu ti iyud ay kinagi nen Judio hidi dikona, Samantala awan ka palla ti limmapulu a taon, konya mu a makagi a netan mu dn ti Abraham?
Kinagi ni Jesus dikodi, Kagiyn ku dikomoy i tatarudanid: bagu pa neenak ti Abraham ay, Sikn ay ked dn.
Pkkasanig nen Judio hidi ti iyud, ay nangkopkop hidi ti batu tnni batuwn di siya, peru tummagu ti Jesus sakay lummuwas ten Templo.