1: Ti panahunid a iyud, ay sapulu dn ay ti limma a taon en pghari ni Emperador Tiberio. Ti Poncio Pilato ay gubernador ti Judea. Ti Herodes ay pinunu ti Galilea, sakay en kapatkaka na a ti Felipe ay pinunu ten lugar a Iturea sakay Traconite. Ti Lisanias ay pinunu ti Abilinia.
2: Dikona de Anas ay ti Caifas en kapunuwan nen padi hidi, ti Juan a anak ni Zacarias ay mgyan ten kaparangan. Sakay impahayag nen Diyos knni Juan en upos na.
3: Kaya linebut na en magdibe-dibelyu a lugar ti Jordan. Impangaral na a dapat hidi a magsisi ten kasalanan di, sakay magpabinyag tnni patawadn hidi nen Diyos.
4: Kaya natupad en nakasulat ten libru ni propeta Isaias a,
: Iddi en impahayag nen essa a tolay a magpkraw ten kaparangan
: Ihanda moy en paglakadan nen Panginoon.
: Maggamet kam ti masunong a dilan a paglakadan na!
5: Matambakan en lbbak-lbbak,
: sakay mapatag en buki-bukid.
: Mapasunong en dilan a kiwl-kiwl,
: sakay mapatag en dilan a mabagtu-bagtu.
6: Sakay ketan nen atanan a tolay en pgligtas a gamitn nen Diyos!
7: Makpal en tolay a ummadeni knni Juan para magpabinyag. Peru kinagi na dikodi, Sikam a lahi hidi ni biklat! Deya i nagkagiyid dikomoy maginanan moy en parusa a dumemt?
8: Ipeta moy ten pamamag-itan nen gamet a nagsisi kamon, sakay dyan moy ikatuwiran a anak kam ni Abraham. Kagiyn ku dikomoy, a makalalang en Diyos ti tatarudan a anak ni Abraham ti batuwiday hidi.
9: Nadid palla ay nakahanda dn en wasay para ten gamot hidi nen kayu; en balang kayu a awan magbunga ti maganda ay pukann sakay ibut ten apoy.
10: Tinanung siya nen tolay hidi, Ni konahud ay nya i dapat miyid a gamitn?
11: Tummbbig ti Juan, Ni tehud kam a duwwa a badu ay iyatd moy en essa ten awan. Kona bi hud gamitnnid nen tehud a pagkain.
12: Nadid, dummemt bi en mgsinger hidi ti buwes tnni magpabinyag, sakay nagtanung hidi dikona, Maistu, nya i dapat miyid a gamitn?
13: Kinagi na dikodi, Dyan kam magsinger ti subra ten dapat moy a singirn.
14: Tinanung bi siya nen sundalu hidi, Ay sikami, nya bi i dapat miyid a gamitn? Kinagi ni Juan dikodi, Dyan kam mggid ten deyaman ten pamamag-itan nen pgpilit oni pgbintang ten awan ti katuwiran. Tama moy dn en suweldu moy.
15: Magoray tenhud en katolayan ten kddemt nen Cristo, kaya inisip di a ti Juan dn en orayn di.
16: Kaya kinagi ni Juan dikodi, Binyagan takam ten pamamag-itan nen dinom, peru en dumemt a kasunud ku ay siya i mangbinyagid dikomoy ten pamamag-itan nen Banal a Ispiritu sakay nen apoy. Mas makapangyariyan siya nan sikn, awank ngani karapatdapat maski mangokbis man dlla ten igut nen sandalyas na.
17: Tawid na dn en bilau tnni tapan na en inggik. Puronn na en paray sakay isaddi na ten bilay na. Peru en lups ay tutudn na ten apoy a awan maada-adp a awan ti katapusan.
18: Makpal pa a bagay en impangaral ni Juan ten katolayan ten pngpahayag na ten Maganda a Bareta.
19: Maski ti Herodes a pinunu ti Galilea ay nagkagiyan bi ni Juan gapu inagum na en kayong na a ti Herodias sakay magin ten agum pa hidi a mgkaduks a gggamitn na.
20: Kaya impepiresu ni Herodes ti Juan, sakay lalu pa a nadagdagan en kasalanan ni Herodes.
21: Nadid dikona a nabinyagan dn ni Juan en katolayan, ay bininyagan na bi ti Jesus. Mentras a magdasal ti Jesus ay nabukasan dilanget
22: sakay dummibbbi dikona en Banal a Ispiritu a kumn a kalapati. Tehud a boses a gubwat dilanget a kinagi na, Siko en mahal ku a Anak, kasayaan taka a tarud.
23: Dikona tllu a pulu dn a taon en idad ni Jesus ay sinapulan na dn a mangaral. Ten pangisip nen tolay hidi ay anak siya ni Jose a anak ni Eli,
24: a anak ni Matat. Ti Matat ay anak ni Levi a anak ni Melqui, sakay ti Melqui ay anak ni Janai a anak ni Jose.
25: Ti Jose ay anak ni Matatias a anak ni Amos. Ti Amos a anak ni Nahum ay anak ni Esli. Ti Esli a anak ni Nage,
26: ay anak ni Maat a anak ni Matatias. Ti Matatias a anak ni Semei ay anak ni Jose. Ti Jose a anak ni Juda
27: ay anak ni Joana. Ti Joana ay anak ni Resa a anak ni Zorobabel a anak ni Salatiel a anak ni Neri.
28: Ti Neri ay anak ni Melqui a anak ni Adi. Ti Adi ay anak ni Cosam a anak ni Elmodam a anak ni Er.
29: Ti Er ay anak ni Josue a anak ni Elieser a anak ni Jorim a anak ni Matat. Ti Matat ay anak ni Levi
30: a anak ni Simeon a anak ni Juda. Ti Juda ay anak ni Jose. Ti Jose ay anak ni Jonan a anak ni Eliaquim,
31: a anak ni Melea. Ti Melea ay anak ni Mainan a anak ni Matata a anak ni Natan a anak ni David.
32: Ti David ay anak ni Jesse, a anak ni Obed, sakay ti Obed ay anak ni Booz. Ti Booz ay anak ni Salmon a anak ni Naason
33: a anak ni Aminadab a anak ni Admin. Ti Admin ay anak ni Arni a anak ni Esrom, a anak ni Fares. Ti Fares ay anak ni Juda
34: a anak ni Jacob. Ti Jacob ay anak ni Isaac a anak ni Abraham. Ti Abraham ay anak ni Tare a anak ni Nacor.
35: Ti Nacor ay anak ni Serug a anak ni Ragau, a anak ni Peleg, sakay ti Peleg ay anak ni Heber a anak ni Sala.
36: Ti Sala ay anak ni Cainan a anak ni Arfaxad a anak ni Sem. Ti Sem ay anak ni Noe a anak ni Lamec
37: a anak ni Matusalem a anak ni Enoc. Ti Enoc ay anak ni Jared a anak ni Mahalaleel a anak ni Cainan.
38: Ti Cainan ay anak ni Enos a anak ni Set. Sakay ti Set ay anak ni Adan a anak nen Diyos.