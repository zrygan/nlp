1: En purumeru a kasunduwan ay tehud a kautusan nen pgsamba sakay pgsambaan a ked ti lutaiday.
2: En kubu a tolda a netakng ay tehud a duwwa a bahagi; en purumeru ay en dddulawn a Lugar a Banal. Ked haud en simbuwan, en lamesa, sakay en tinapay hidi a nealay ten Diyos.
3: En kaduwwa a bahagi ay ked ten dilipot nen kortina a dddulawn a Lugar a Kabanalan.
4: Ked haud en altar a gintu a pgtutudan ti insenso, sakay en Kaban nen Kasunduwan a buu a nabalutan ti gintu. Ten disalad nen Kaban ay tehud a pggaskkan a gintu a en lasn na ay manna, en sarukud ni Aaron a nagduun, sakay en ngkatapyas a batu a sssulatan nen Kasunduwan.
5: Ten dibabew nen Kaban ay tehud a kerubin a mngpeta a ked haud en Diyos. Tttakppan nen pakpak di hidi en Lugar nen Habag. Peru nadid ay awan mi palla iyd mesaysay a atanan.
6: Konahd en ayus nen disalad nen kubu a tolda a pgsambaan di. Sumddp en padi hidi kada aldew ten purumeru a bahagi tnni igamet di en tungkulin di.
7: Peru ten kaduwwa a bahagi ay en kapunuwan a padi la en makasddp, sakay mensan la ti sataon. Tehud siya a tawid a digi a iyalay ten Diyos para ten kasalanan na hidi sakay nen katolayan, en nagamet di hidi a kasalanan a awan di namalayan.
8: I kaayusanid a iyd, ay maliwanag a ipakapospos nen Banal a Ispiritu a en dilan a patamu ten Lugar a Kabanalan ay awan palla bukas mentras a mgtakng palla en purumeru a bahagi.
9: Hidi iyud ay mage-aninu la, en gustu na a ipakapospos ay en panahun nadid a kasalukuyan. En kaluub hidi sakay en alay hidi haud ay awan makapangpabanal ten sumamba hidi.
10: I gggamitn diyid a hidi iyud ay tungkul la ten pagkain sakay inumn sakay ten sari-sari a kalasi nen pglinis. Kautusan hidi a pangluwas a gumana la hanggan awan baguwn nen Diyos en atanan a bagay.
11: Peru dummemt ti Cristo a Kapunuwan a Padi nen mgkaganda hidi a bagay a ked dn hddi. Nagserbi siya ten pgsambaan a awan ti kaparehu ti kadakila, awan ginamet ni tolay, sakay awan ti munduwiday.
12: Pumensan la a summddp ti Cristo ten Lugar a Kabanalan, sakay awan dn kailangan a ruwayn. Bakn a digi ni kambing sakay digi ni bul-u a baka en tinawid na para iyalay, nan en sadili na a digi para ten awan ti katapusan a kkkapatawad nen kasalanan tam.
13: En digi nen kambing sakay nen toro sakay ten abu nen dumalaga a baka ay iwasek-wasek ten tolay a madingt ti biyag. Kttapos iyud ay mebilang dn hidi a malinis ayun ten Kautusan.
14: Peru mas dikl en magamet nen digi ni Cristo. Ten pamamag-itan nen awan ti katapusan a Ispiritu ay inyalay na ten Diyos en sadili na bilang alay a awan ti kapintasan. En digi na en manglinis ten pusu ay ten isip tam tnni adggan tamon en gamet hidi a awan ti kuwenta sakay pagserbiyan en Diyos a biyag.
15: Ti Cristo en mngtakng ten bigu a kasunduwan. Gapu ten pamamag-itan nen kkkatay na ay napatawad en katolayan ten kssuway di dikona a sakup palla hidi nen purumeru a kasunduwan. Kaya gapu haud, ay matanggap nen dinulaw hidi nen Diyos en impangaku na a awan ti katapusan a pagpapala.
16: Mara ni testamentu, ay kailangan a mapatunayan pa a patay dn en nanggamet.
17: Gapu awan magkabisa en testamentu mentras biyag palla en nanggamet.
18: Kona labi ten dati a kasunduwan a nagkabisa la ten pamamag-itan nen digi nen hayup hidi a iyalay di.
19: Kttapos a ipahayag ni Moises en Kautusan ten katolayan, ay inalap na en digi nen baka hidi sakay kambing sakay hinaluwan na ti dinom. Insawsaw na haud en pinget nen isopo a nabalutan ten kapisad a madidig a tela, sakay winasek-wasekan na en libru nen Kautusan sakay en katolayan.
20: Kttapos ay kinagi na a, Iyd en digi a mangpatibay ten kasunduwan a inyatd nen Diyos sakay patupad na dikomoy.
21: Winasek-wasekan na bi ten digi en kubu a tolda sakay en atanan a kagamitan ten pgsamba.
22: Ayun ten Kautusan, halus atanan a bagay ay mebilang la a malinis ten pamamag-itan nen digi. Sakay awan mapatawad en kasalanan ni awan ti bumulos a digi.
23: Hidi iyd a kasangkapan ten pgsambaan, a mage-letratu la nen ked dilanget ay kailangan a linisn ten pamamag-itan ni konahd a alay. Peru mangailangan ti mas mgkaganda a alay en pglinis ten bagay hidi a pgsamba dilanget.
24: Gapu sinumddp ti Cristo ten Lugar a Banal a bakn a ginamet ni tolay a mage-letratu la nen tatarudan, nan dilanget. Ked siya nadid ten atubengn nen Diyos a mamag-itan para dikotam.
25: En kapunuwan a padi nen Judio hidi ay sumddp ten Lugar a Kabanalan kada taon, tehud siya a tawid a digi ni hayup. Peru ti Cristo ay pumensan la a sinumddp para iyalay na en sadili na.
26: Ni awan konahud, ay kailangan nakuwan a paruway-ruway siya a magdusa sapul dikona lalangn i munduwiday. Peru pumensan la siya a pinumeta, nadid a pagtapusan dn nen panahun tnni buran na en kasalanan ten pamamag-itan nen png-alay na ten sadili na.
27: Minetakda ten tolay a pumensan la a matay, kttapos ay en pghatul.
28: Kona labi hud, ti Cristo ay pumensan a nealay tnni buran na en kasalanan nen tolay. Dumemt siya a ruway, bakn a para magalay para ten kasalanan nan tnni iligtas na en magoray hidi dikona.