1: Nadid, dikona awan kami dn makatiis ay mas ginustu mi a magwarak ti Atenas.
2: Sakay pinaangay mi han ti Timoteo a kapatkaka tam a kaguman mi a magserbi ten Diyos, ten pngngaral ten Maganda a Bareta tungkul knni Cristo. Pinaangay mi siya han tnni patatagn na sakay pabegskkn en pnnampalataya moy.
3: Ni magkakonahud ay awan manghina en deyaman dikomoy gapu ten pggusig hidi. Tukoy moy a en pggusig ay bahagi nen kaluuban nen Diyos para dikotam.
4: Ten dikona ked kami palla han ay ingkkkagi mi dn dikomoy a mausig kitam. Kaya kona ten tukoy moy, ay kona ngani haud en nangyari.
5: Kaya dikona a awan ku dn matiis ay pinaangay ku han ti Timoteo tnni matukuyan en kalagayan nen pnnampalataya moy. Nakuwan ay awan kam naloku nen diyablo tnni awan mawanan ti kuwenta en atanan a naghirapan mi.
6: Nadid dikona a nakasoli dn hddi ti Timoteo ay maganda en imbareta na tungkul ten pnnampalataya sakay pgmahal moy. Imbareta na bi dikomi a pirmi moy kami a maala-ala sakay maammaw kamon dikomi a kona ten pggammaw mi dikomoy.
7: Kkkapatkaka mi hidi, gapu ten pnnampalataya moy knni Cristo ay naparapara kami maski ni makpal kami a kabalisaan sakay kahirapan.
8: Sakay nagkahud kami ti dikl a kasayaan, gapu nanatili kam ten Panginoon.
9: Konya mi wd a mapasalamatan ti hustu en Diyos gapu ten kasayaan mi dikomoy?
10: Idddasal mi ti hustu aldew ay ti gibi a magketa kitam a ruway sakay mapabegsk mi kam ten pnnampalataya moy.
11: Ipakultad nakuwan nen Diyos a Ama tam sakay nen Panginoon tam a ti Jesu-Cristo a makaangay kami han.
12: Palaguwn pa nakuwan nen Panginoon en pgmahalan moy ten balang essa sakay ten atanan a tolay, a kona ten pgmahal mi dikomoy.
13: Pabegskkn na en isip moy tnni manatili kam a banal sakay awan ti kapintasan ten atubengn nen Diyos sakay Ama tam hanggan ten kddemt a ruway nen Panginoon tam a ti Jesus, kaguman na en tolay na hidi.