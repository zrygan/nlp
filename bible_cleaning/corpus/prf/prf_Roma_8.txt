1: Kaya awan dn hatulan a maparusaan en tolay hidi a nkpagkaessa knni Cristo Jesus.
2: Awank dn sakup nen kapangyariyan nen kasalanan sakay kamatayan gapu pinalayak dn nen kapangyariyan nen Ispiritu a makapangatd ti biyag ten pamamag-itan ni Cristo Jesus.
3: Ginamet nen Diyos en awan nagamet nen Kautusan gapu ten kahinaan nen tolay. Pinaangay na hddi en sadili na a Anak a kona ten essa a tolay a makasalanan tnni sidan en kasalanan. Kaya hinatulan na dn en kasalanan a nangalipin ten tolay.
4: Ginamet iyd nen Diyos tnni magamet tam ni nya en agidn nen Kautusan ten pamamag-itan nen pgsunud ten Ispiritu, embes a en sadili a kagustuwan nen bggi tam.
5: Gapu en mabiyag hidi a ayun ten hilig nen bggi ay magsikap ten bagay hidi a ayun ten bggi, peru en mabiyag hidi ayun ten pggiyya nen Ispiritu ay magsikap tungkul ten bagay hidi a ispirituwal.
6: En sangpttn nen kssunud ten hilig nen bggi ay kkkatay, peru en sangpttn nen kssunud ten Ispiritu ay biyag sakay kapayapaan.
7: Gapu kalaban nen Diyos en deyaman a sumssunud ten hilig nen bggi, gapu sala na a sumunud ten kautusan nen Diyos sakay talaga a awan na magamet a sumunud.
8: Kaya en mabiyag ayun ten hilig nen bggi ay awan maari a kasayaan nen Diyos.
9: Peru awan kamon mabiyag a ayun ten kagustuwan nen bggi, nan ayun dn ten Ispiritu. Ti katunayan ay mgyan dn dikomoy en Ispiritu nen Diyos. Ni en Ispiritu ni Cristo ay awan ten essa a tolay ay bakn siya a knni Cristo.
10: Peru ni mgyan dn dikomoy ti Cristo, maski ni matay dn en bggi moy gapu ten kasalanan ay biyag en ispiritu moy gapu imbilang kamon nen Diyos a matuwid.
11: Ni mgyan dikomoy en Ispiritu nen Diyos a nangbiyag a ruway knni Jesu-Cristo, ay siya labi en mangbiyag a ruway ten bggi moy a tehud a kamatayan, ten pamamag-itan labi nen Ispiritu na a mgyan dikomoy.
12: Kkkapatkaka hidi, awan kitamon alipin nen hilig nen bggi, kaya awan kitamon dapat a mabiyag ayun ten makamundu a bggi.
13: Gapu matay kam ni mabiyag kam a ayun ten bggi peru ni bunuwn moy ten pamamag-itan nen Ispiritu en gamet hidi nen bggi ay mabiyag kam.
14: En atanan a igiyya nen Ispiritu nen Diyos ay anak hidi nen Diyos.
15: Gapu awan inyatd dikomoy nen Diyos en Ispiritu tnni magin alipin kam a mabiyag ti nteng. Nan en inyatd dikomoy ay Ispiritu tnni gamitn na kam a anak nen Diyos kaya makadulaw kitamon dikona, Ama! Ama ku!
16: En Ispiritu en magpatunay, kaguman na en ispiritu tam a sikitam ay anak hidi nen Diyos.
17: Sakay bilang anak hidi nen Diyos, sikitam ay tagapagmana nen Diyos a kaguman ni Cristo a tagapagmana. Gapu ni magtiis kitam a kaguman ni Cristo, ay makaguman na kitam ten kaluwalhatian na.
18: Para dikoku, en kahirapan hidi a tttiisn tam ten kasalukuyan ay awan meparehu ten kaluwalhatian a mehayag dikotam balang aldew.
19: Gapu orayn nen atanan a tolay a ihayag nen Diyos en anak na hidi.
20: Awan nagtagumpay en tolay, bakn a gapu iyud en gustu di, nan iyud en kagustuwan nen Diyos. Peru nangatd labi siya ti pag-asa.
21: En atanan a linalang ay palayan nen Diyos tnni awan dn iyd marunot, sakay tnni makabahagi ten maluwalhati a kalayaan nen anak hidi nen Diyos.
22: Tukoy tam a mgdadaingn hanggan nadid, en atanan a linalang gapu ten matindi a kahirapan a kona ten essa a magenak.
23: Bakn la a iyd! Maski sikitam a tummanggap ten Ispiritu bilang purumeru a inatddan nen Diyos ay mgdadaingn bi mentras a maguray kitam ten pnghayag nen Diyos a anak na kitam sakay en kllaya nen bggi tam.
24: Ligtas kitamon gapu ten pag-asa tam. Peru awan iyd makagi a pag-asa ni elingn tamon en inasaan tam. Deya pa beman en umasa ni ked dn bi han en inasaan?
25: Peru ni umasa kitam ten awan tam elingn ay orayn tam iyud a tehud a katiyagaan.
26: Kona labi hud ten kahinaan tam hidi ay tulungan kitam nen Banal a Ispiritu. Awan tam tukoy ni konya kitam a dapat a magdasal, kaya en Ispiritu en mamag-itan dikotam ten Diyos ten paraan a awan kaya a ikagi.
27: Sakay maintendiyan nen Diyos a makatukoy ten lasn nen pusu nen tolay, en gustu a kagiyn nen Ispiritu, gapu en Ispiritu en mamag-itan para ten pinili hidi, ayun ten kaluuban nen Diyos.
28: Tukoy tam a en atanan a bagay a mangyari, ay kumilus en Diyos para ten kapiyyaan nen atanan a magmahal dikona, a dinulaw na ayun ten planu na.
29: Gapu sapul pa ten sapul ay tukoy dn nen Diyos ni deya en para dikona; pinili na dn hidi a magin kona ten Anak na, tnni siya en magin panganay ten makpal a mattkaka.
30: Sakay en pinili na hidi tenhud pa ay dinulaw na. Sakay en dinulaw na ay tinanggap na, sakay en tinanggap na ay intdenan na bi ten kaluwalhatian na.
31: nya nadid en makagi tam tungkul ti hidi iyd a bagay? Ni en Diyos ay kakampi tam, deya nadid en kumontra dikotam?
32: Ni en sadili na a Anak ay awan na ingkemot nan inyatd na para dikotam a atanan, en agum pa beman hidi a bagay awan naid meatd dikotam?
33: Deya nadid makapngkasuwid kontra ten tolay hidi nen Diyos, en Diyos pa ngani i magpatawadid dikodi?
34: Deya en manghatul ti parusa? Ti Cristo Jesus beman a ked ten kawanan nen Diyos? Siya pa ngani en natay sakay nabiyag a ruway, sakay nadid ay siya en mamag-itan para dikotam.
35: Deya en makapnghiwalay dikotam ten pgmahal ni Cristo? En kaguluwan beman, kahirapan, pggusig, alp, kapubriyan, panganib, oni kamatayan?
36: Ayun ten Kasulatan, Alang-alang dikomu ay pirmi kami a nakalaan ti kamatayan kumn kami a en tupa hidi a karniyn.
37: Awan! Atananid a iyd ay kaya tam a pagtagumpayan ten pamamag-itan na a nangmahal dikotam.
38: Gapu siguradu ku a awan ti makapnghiwalay dikotam ten pgmahal nen Diyos. Maski kamatayan, en biyag, en anghel hidi, en pinunu hidi, en bagay hidi nadid a kasalukuyan, en bagay hidi a pademt, en tehud hidi a kapangyariyan,
39: en kadisunuwan, en kadisaladan, oni nyaman a linalang ay awan makapnghiwalay dikotam ten pgmahal nen Diyos, en pgmahal a impagkaluub na dikotam ten pamamag-itan ni Cristo Jesus a Panginoon tam.