1: Pkkakagi ni Jesus ti hidi iyud, ay tummangad siya dilanget sakay kinagi na, Ama, dummemt dn en odas; parangalan mu dn en Anak mu tnni maparangalan na ka.
2: Gapu inatddank mu ti kapangyariyan ten atanan a tolay, tnni mangatddk ti biyag a awan ti katapusan ten atanan a inyatd mu ten Anak.
3: Iddi en biyag a awan ti katapusan: en tenggiyn di ka a eessa sakay tunay a Diyos, sakay tenggiyn di ti Jesu-Cristo a inutusan mu.
4: Impahayag ku ti lutaiday en karangalan mu; natapos ku dn en pinagamet mu dikoku.
5: Kaya Ama, iyatd mu dikoku nadid en kaluwalhatian a ked dikoku dikona kagumank mu bagu pa a lalangn i munduwiday.
6: Impakilala taka ten tolay hidi a inyatd mu dikoku a gubwat ti munduwiday. Kao mu hidi, inyatd mu hidi dikoku, sakay tinupad di en upos mu.
7: Nadid tukoy di dn a en atanan a bagay a inyatd mu dikoku ay gubwat dikomu;
8: gapu intoldu ku dikodi ni nya en intoldu mu dikoku sakay tinanggap di bi. Nakasiguradu hidi a gubwatk dikomu, sakay maniwala hidi a siko en nangutus dikoku.
9: Ipagdasal ku hidi, bakn a i munduwiday nan en atanan a inyatd mu dikoku, gapu kao mu hidi.
10: Atanan ni kao ku ay kao mu, sakay atanan bi ni kao mu ay kao ku, sakay maparangalank ten pamamag-itan di.
11: Kaya nadid, soliyk dn dikomu; lumakadk dn ti munduwiday, peru ked palla hidi ti munduwiday. Ama a banal, ingatan mu hidi ten pamamag-itan nen kapangyariyan nen ngaran mu. En ngaran a inyatd mu dikoku tnni magkaessa hidi a kona dikota a eessa.
12: Mentras kagumank di, iningatan ku hidi ten pamamag-itan nen ngaran a inyatd mu dikoku. Inalagaan ku hidi sakay maski ni essa ay awan ti nepahamak dikodi, puwera la ten tolay a nangaryok ten kapahamakan na tnni matupad en kasulatan.
13: Peru nadid, soliyk dn dikomu; sakay kagiyn ku iyd mentras kedk palla ti munduwiday, tnni magkahud bi hidi ti dikl a kasayaan a kona ten kasayaan ku.
14: Ingkagi ku dn dikodi en upos mu, sakay kinaiyamutan hidi ni munduwiday gapu awan dn hidi taga-mundu, a kona dikoku a awan taga-mundu.
15: Awan ku idasal a alapn mu hidi ti munduwiday, nan iligtas mu hidi ten Maduks!
16: Awan hidi taga-mundu, kona dikoku a awan taga-mundu.
17: Ilaan mu hidi ten pamamag-itan nen katutuhanan; en upos mu ay katutuhanan.
18: Ni konyak mu a inutusan ti munduwiday, ay kona bi hud inutusan ku bi hidi ti munduwiday.
19: Sakay alang-alang dikodi ay ilaan ku sadili kuwidi dikomu, tnni melaan bi hidi dikomu ten pamamag-itan nen katutuhanan.
20: Bakn la a hidi en ipagdasal ku, nan pati en manalig palla hidi dikoku ten pamamag-itan nen pgbahagi di.
21: Idasal ku a magkaessa nakuwan hidi a atanan Ama, a kona dikota a eessa. Kona labi hud mkkaessa nakuwan hidi dikota tnni maniwala i munduwiday a siko en nangutus dikoku.
22: Inyatd ku dikodi en karangalan a inyatd mu dikoku tnni tunay a magin essa hidi a kona dikota a eessa.
23: Sikn ay ked dikodi sakay siko ay ked dikoku, tnni tunay a magin essa hidi. Ni magkakonahud, ay matukoyan ni munduwiday a inutusank mu sakay mahal mu hidi, kona ten pgmahal mu dikoku.
24: Ama, gustu ku a makaguman ten pppgyanan ku en inyatd mu hidi dikoku, tnni maeleng di en karangalan a inyatd mu dikoku, gapu minahalk mu dn bagu pa lalangn i munduwiday.
25: Matuwid a Ama, awan ka matenggi ni munduwiday, peru matenggi taka; sakay tukoy nen inyatd mu hidi dikoku a siko en nangutus dikoku.
26: Impakilala taka dikodi, sakay tulos taka ipakilala pa, tnni en pgmahal mu dikoku ay manatili dikoku, sakay sikn ay manatili bi dikodi.