1: Malaya kitamon gapu pinalaya kitam ni Cristo. Kaya magpakatibay kam sakay dyan dn paalipin a ruway!
2: Sikn a ti Pablo ay magkagi dikomoy, a ni magpaturi kam ay pinawanan moy ti halaga ti Cristo.
3: Ruwayn ku a kagiyn, atanan a tolay a nagpaturi ay kailangan a sumunud ten buu a Kautusan.
4: Sikam a magpilit a magin matuwid ten pamamag-itan nen pgsunud ten Kautusan, ay inhiwalay moy en sadili moy knni Cristo sakay inadiyan moy en kabaitan nen Diyos.
5: Peru sikami ay umasa a mebilang kami a matuwid ten pamamag-itan nen pnnampalataya sakay ten kapangyariyan nen Banal a Ispiritu.
6: Para ten nkpagkaessa dn knni Cristo Jesus, ay awan dn mahalaga ni turi siya oni awan. Mahalagaid ay en pnnampalataya a ketan ten gamet hidi a tehud pgmahal.
7: Maganda dn nakuwan en gamet moy. Deya i nangpugddid dikomoy ten kssunud moy ten katutuhanan?
8: Awan iyud gamitn nen Diyos a nangdulaw dikomoy.
9: Tehud a kakagiyan a, Mapaalsa nen sabadit a pgpaalsa en buu a minasa a arina.
10: Tehudk a tiwala ten Panginoon, siguraduwk a awan kam magisip ti iba pa. Sakay ni deyaman en manggggulu dikomoy ay parusaan nen Diyos.
11: Kkkapatkaka hidi, ni talaga a ipppangaral ku padi a kailangan a magpaturi, ay bakin a hanggan nadid ay usignnk di la? Ni tatarudan iyud, ay awan nakuwan hidi maiyamut ni ipangaral ku en kkkatay ni Cristo ten kudus.
12: Mas maganda pa ni tulos dn a magpabating i mangggguluwen hidi dikomoy bakn la a magpaturi.
13: Kkkapatkaka hidi, dinulaw kam tnni magin malaya. Peru dyan moy bi gamitn en kalayaan moy tnni masunud moy en hilig nen bggi, nan magserbi kam ten balang essa a tehud a pgmahal.
14: Gapu en buu a Kautusan ay essa la en kahulugan na, Mahaln mu en kaparehu mu a tolay a kona ten pgmahal mu ten sadili mu.
15: Peru ni mamagkagatan kam sakay mamagsangwaban a kona ten hayup hidi, ay maubus kam.
16: Iddi kagiyn kuwid dikomoy, pegiyya moy ten Ispiritu en biyag moy tnni awan kam magin alipin nen kagustuwan nen bggi.
17: Gapu atanan a kagustuwan nen bggi ay kontra ten kaluuban nen Ispiritu, sakay en kaluuban nen Ispiritu ay kontra ten kagustuwan hidi nen bggi. Pirmi a magkalaban i duwwaid a iyd kaya awan moy magamet en gustu moy a gamitn.
18: Ni igiyya kam nen Ispiritu, ay awan kamon sakup nen Kautusan.
19: Awan mepamen en hilig nen bggi: pngngalunya, kahalayan, sakay kalaswaan;
20: pgsamba ti diyos-diyosan, pgdipor, pgmula ti iyamut ten balang essa, pamgdadema, pngngimon, pggiyamut sakay kasakiman, pgkampi-kampiyan sakay pagkawatak-watak,
21: pgsllap, pglasing, kalayawan, sakay ten agum pa hidi a mgkaduks a gamet. Kagiyn ku dmman a ruway dikomoy: en mggamet hidi ti iyd ay awan ti kabahagi ten kahariyan nen Diyos.
22: Peru en bunga nen Ispiritu ay pgmahal, kasayaan, kapayapaan, katiyagaan, kabaitan, mngngatd, katapatan,
23: kahinahunan, sakay pgpugd ten sadili. Awan ti batas a kontra ti hidi iyd.
24: Sakay binunu dn nen nkpagkaessa knni Cristo Jesus en makasadili di a pagkatolay, sakay en mgkaduks a kagustuwan na.
25: En Ispiritu en nangatd dikotam ti biyag, kaya siya dn bi i paghariyn tamid ten biyag tam.
26: Dyan kitam magin palalu, dyan tamon paiyamutn en balang essa, sakay dyan kitamon mamagsllapan.