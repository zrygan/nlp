1: Iyd a sulat ay gubwat dikoku a ti Pedro a apostol ni Jesu-Cristo.
: Summulatk dikomoy a pinili hidi nen Diyos a mkpgyan ti munduwiday. Sikam a ked hidi ten iba-iba a prubinsiya a Ponto, Galacia, Capadocia, Asia, hanggan ti Bitinia.
2: Napili kam ayun ten layunin nen Diyos a Ama sakay pinagin-banal kam nen Ispiritu tnni sumunud knni Jesu-Cristo sakay malinisan kam ten pamamag-itan nen digi na.
: Pagpalan kam nakuwan ti kapayapaan.
3: Magpasalamat kitam ten Diyos sakay Ama nen Panginoon tam a ti Jesu-Cristo. Gapu ten dikl a kagbi na dikotam ay intdenan na kitam ti bigu a biyag ten pamamag-itan nen pngbiyag na a ruway knni Jesu-Cristo. Iyd en makapangatd dikotam ti biyag a pag-asa,
4: kaya umasa kitam a makao tam en mayaman a pagpapala nen Diyos para ten tolay na hidi. Hidi iyd a pagpapala ay awan masida, awan ti kapintasan sakay awan kumupas a inhanda nen Diyos para dikomoy dilanget.
5: Sakay ten pamamag-itan nen pnnampalataya moy, ay bantayan kam nen kapangyariyan nen Diyos mentras a orayn moy en kaligtasan a mehayag ten katapusan a panahun.
6: Ti aldewid a iyud ay magsaya kam maski ni magdanas kam padi ti sari-sari a pagsubuk ten alay nen sabadit a panahun.
7: Ni en gintu a masida ay purbaan ten apoy tnni ketan ni talaga a puru a gintu, ay kona labi hud en pnnampalataya moy a mas mahalaga nan ten gintu a purbaan ten pagsubuk tnni ketan ni talaga a matapat. Ni magkakonahud ay mapuri kam, dakilan, sakay parangalan ten Aldew a mehayag ti Jesu-Cristo.
8: Maski awan moy palla siya netan ay mahal moy dn siya. Hanggan ngani nadid ay awan moy palla siya netan peru maniwala kamon dikona. Kaya tunay dn en kasayaan moy a awan mepaliwanag ti upos.
9: Gapu matanggap moy dn en kaligtasan moy a bunga nen pnnampalataya moy.
10: En propeta hidi tenhud ay siniyasat di ti hustu sakay pinagadalan di en tungkul ti kaligtasanid a iyd. Kaya impahayag di a i kaligtasanid a iyd ay kaluub nen Diyos dikomoy.
11: Inadal di bi ni konya sakay ni nikan iyd a mangyari. Ten tulung nen Ispiritu ni Cristo ay nahulaan di en tungkul ten madggi a hirap a danasn ni Cristo sakay en karangalan a matanggap na.
12: Impakapospos bi nen Diyos ten propeta hidi a en atanan a gggamitn di ay bakn a para ten sadili di la a kapiyyaan nan para dikomoy a atanan. Nadid ten tulung nen Banal a Ispiritu a gubwat dilanget ten mngngaral hidi ay nasanig moy en Maganda a Bareta tungkul knni Jesu-Cristo. Maski en anghel hidi ay gustu di bi iyd a matukuyan.
13: Nadid dapatid ay pirmi kam a nakahanda a gamitn en kagustuwan nen Diyos. Dyan kam pabigla-bigla, sakay umasa kam ti hustu ten pagpapala a matanggap moy ni mehayag dn ti Cristo.
14: Bilang masssunudn a anak, dyan kam paalipin ten kagustuwan nen bggi a kona dikona a awan kam palla ti pnnampalataya.
15: Dapat kam a magpakabanal ten atanan a gamitn moy, kona ten kabanalan nen Diyos a nangdulaw dikomoy.
16: Gapu kinagi nen Kasulatan, Banalk kaya magpakabanal kam bi.
17: Awan ti panigan en Diyos. Pahalagaan na en balang essa ayun ten ginamet na. Gapu ta dulawn moy siya a Ama ay igalang moy siya mentras a biyag kam.
18: Tukoy moy dn a tinubus kam nen Diyos ten dati moy a biyag a minana moy ten ninunu moy hidi. En nangtubus na dikomoy ay awan masisida oni maubus a kona ten gintu sakay ten silber,
19: nan ten pamamag-itan nen mahalaga a digi ni Cristo. Kona siya ten tupa a awan ti dingt sakay kapintasan a inyalay ten Diyos.
20: Bagu a linalang nen Diyos i munduwiday ay inlaan na dn ti Jesus tnni mangtubus dikomoy sakay impahayag siya alang-alang dikomoy bagu a dumemt en katapusan a panahun.
21: Gapu knni Cristo, ay summampalataya kam ten Diyos a nangbiyag a ruway dikona sakay nangparangal, kaya en pnnampalataya moy sakay pag-asa ay ked ten Diyos.
22: Nadid, gapu ten pgsunud moy ten katutuhanan ay nalinisan kamon ten kasalanan moy hidi, sakay nagin tapat kamon ten pgmahalan moy bilang mattkaka. Kaya magmahalan kamon ti buu a pusu.
23: Gapu neenak kam a ruway bakn a ten pamamag-itan nen kkkeenak a tehud a kamatayan, nan ten biyag sakay awan magbabagu a upos nen Diyos.
24: Ayun ten Kasulatan,
: En atanan a tolay ay kona ten lamon,
: kona ten kagandaan nen essa a bulaklak.
: En lamon ay malans sakay kumupas en bulaklak na
25: peru en upos nen Panginoon ay manatili a awan ti katapusan.
: Sakay iyd a upos ay en Maganda a Bareta a impangaral dikomoy.