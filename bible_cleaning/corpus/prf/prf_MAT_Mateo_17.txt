Kllipas nen nnm a aldew, ay ingkuyug ni Jesus de Pedro sakay en matkaka a de Juan ay ti Santiago sakay ummangay hidi ten toktok nen essa a malangkaw a bukid.
Mentras a ked hidi haud ay netan di a nagbagu en idsura ni Jesus, nagdemlag a kumn a aldew en rupa na sakay en badu na ay magdemlag ten pudew na.
Netan nen tllu a disepulus a bigla a pummeta de Moises sakay ti Elias a kauron ni Jesus.
Kaya kinagi ni Pedro knni Jesus, Panginoon mapiyya la ta ked kami hddi. Ni gustu mu ay maggamitk ti tllu a sarong, essa a para dikomu, essa bi a para knni Moises sakay essa bi a para knni Elias.
Mentras a magupos ti Pedro ay bigla a tinaklbban hidi ni mademlag a panganurin. Sakay kinagi nen boses a gubwat ten panganurin, Saiyd en mahal ku a Anak a kasayaan ku a tarud. Sanign moy siya!
Ten dikona a masanig iyud nen disepulus hidi ay minentingan hidi sakay linumuhud hidi.
Peru inadeniyan hidi ni Jesus sakay tinawidan. Kinagi na, Tumakng kam, dyan kam manteng!
Ten dikona a umileng hidi ay ti Jesus dlla en netan di.
Mentras a padagson hidi ten bukid ay inyutus ni Jesus dikodi, Dyan moy kagiyn maski ni kndeya en netan moy, hanggan a awan mabiyag a ruway en Anak nen Tolay.
Tinanung siya nen disepulus na hidi, Bakin a kkkagiyn nen tagapagtoldu hidi nen Kautusan a dapat a mgdipalongu pa ti Elias a umangay hddi?
Tummbbig ti Jesus, Mgdipalongu ngani ti Elias hddi tnni ihanda na en atanan a bagay.
Peru kagiyn dikomoy, a ummangay dn hddi ti Elias peru awan siya tinenggi nen tolay hidi. Ginamet di dikona atanan a gustu di a gamitn. Kona bi hud i gamitn diyid a pahirapan di en Anak nen Tolay.
Naintendiyan nen disepulus hidi a ti Juan a Mgbinyag en gustu na a kagiyn.
Nadid, kssoli di ay dinemttan di en makpal a tolay. Ummadeni dikona en essa a lllaki, lummuhud ten atubengn ni Jesus sakay kinagi na a,
Panginoon, kagbiyan mu en anak ku! Mgpatay siya sakay mahirapan ti hustu ni sumingga. Pirmi siya a matumba ten apoy oni ten dinom.
Inyangay ku dn bi siya ten disepulus mu hidi peru awan di siya mapagpiyya.
Tummbbig ti Jesus, Sikam a tolay hidi a maduks a lahi sakay awan ti pnnampalataya. Hanggan nikank a mkpgyan dikomoy? Hanggan nikan takam a pagtiisan? Iyangay moy hddi i anaken.
Inutusan ni Jesus en dimonyo a lumakad ten anak sakay nagpiyya en anak.
Kttapos ay ummadeni knni Jesus en disepulus na hidi sakay sinekretu di siya a tinanung ni bakin a awan di mapaibut en dimonyo.
Tummbbig ti Jesus, Gapu ti kabadit ni pnnampalataya moyen. Kagiyn ku dikomoy, a ni kona nakuwan la ten kadikl nen bukl ni mustasa en pnnampalataya moy ten Diyos ay makagi moy ti bukiden a, Umagton ka hudi! ay mangyari iyud. Awan ti bagay a awan moy magamet.
Peru konaid hud a kalasi ni dimonyo ay awan mapaibut ni awan kam pa magdasal sakay magkulsyon.
Nadid ten dikona a maipun en disepulus hidi ti Galilea ay kinagi ni Jesus dikodi, En Anak nen Tolay ay itokyon
sakay bunuwn di. Peru ten katllu a aldew ay biyagn siya a ruway. Dikona a masanig iyud nen disepulus na hidi ay minalungkut hidi ti hustu.
Nadid kddemt di ti Capernaum ay ummadeni knni Pedro en mgsinger hidi ti buwes a para ten templo. Kinagi di, Mgbayad beman ti buwes a para ten templo i Maistu moyen?
Opo tbbig ni Pedro. Dikona makademt siya ten bilay di ay tinanung siya ni Jesus, nya palagay muwid Simon? Deya i dapatid a magbayad ti buwes ten hari nen essa a bansa, en nasakupan na hidi oni en dayu hidi?
En dayu hidi, tbbig ni Pedro. Kinagi ni Jesus, Ni konahud ay awan dapat a magbayad en nasakupan na hidi.
Peru konapamanhud, tnni awan hidi ti makagi dikotam, ay angay ka ten mamaruwan ti minalnuwen. En purumeru a ikan a malap mu ay pagngngakn mu sakay tehud ka a ketan a silber a maari a pagbayad ten buwes ta a duwwa. Alapn mu iyud sakay angay ka magbuwes para dikota a duwwa.