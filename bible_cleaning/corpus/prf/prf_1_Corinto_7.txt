1: Nadid, tungkul ten insulat moy dikoku, i makagi kuwid ay maganda ten essa a lllaki a dyan dn mkkabinga.
2: Peru tnni maiwasan en pngngalunya, bawat lllaki ay ti bbbi ay dapat a magkahud ti sadili na a kabinga.
3: Dapat a tupadn nen lllaki en tungkulin na ten kabinga na, sakay kona bi hud en gamitn nen bbbi.
4: Gapu bakn dn a en bbbi en tehud a karapatan ten sadili na a bggi nan en kabinga na. Kona labi hud, bakn dn a en lllaki en tehud a karapatan ten sadili na a bggi nan en kabinga na.
5: Kaya dyan moy ikemot en sadili moy ten balang essa, maliban la ni pagkasunduwan moy a dyan kam pala magaladug, tnni meatd moy en panahun moy ten pgdasal. Peru kttapos ay magaladug kamon a ruway tnni awan kam matoksu ni Satanas, gapu awan kamon makapagpugd ten sadili moy.
6: En kinagi ku dikomoy ay bakn a utus nan pggintendi ten kalagayan moy.
7: Gustu ku nakuwan a en balang essa dikomoy ay magkakona dikoku. Peru tehud a kaluub a gubwat ten Diyos en balang essa. Sakay hidi iyd ay awan magkapare-parehu.
8: Iddi i makagi ku biyid ten awan hidi ti kabinga sakay ten bbbi hidi a bilu: mas maganda pa ni awan dn hidi mkkabinga a kaparehu ku.
9: Peru ni awan di mapugd en sadili di, ay mkkabinga dlla hidi; mas maganda en mkkabinga nan ni awan hidi makapagpugd ten sadili di gapu ten kkkasor di.
10: Iddi bi en utus ten tehud hidi a kabinga, bakn a gubwat dikoku nan gubwat ten Panginoon: awan dapat a mkhiwalay en bbbi ten kabinga na.
11: Peru ni mkhiwalay siya, ay manatili siya a awan ti kabinga oni mkpagkasundu siya a ruway ten kabinga na. Sakay dyan bi palayasn sakay hiwalayan nen lllaki en kabinga na.
12: Para ten agum, iddi i makagi kuwid, sikn en nagkagi bakn a en Panginoon: ni en essa a lllaki a mnnampalataya ay tehud a kabinga a awan mnnampalataya sakay gustu nen bbbi a tulos en pk-agum dikona, ay awan dapat a hiwalayan nen lllaki.
13: Ni en essa a bbbi a mnnampalataya ay tehud a kabinga a awan mnnampalataya sakay gustu nen lllaki a tulos en pk-agum dikona, ay awan dapat a hiwalayan nen bbbi.
14: Gapu en lllaki a awan mnnampalataya ay magin karapatdapat bi ten Diyos ten pamamag-itan nen kabinga na, sakay en bbbi a awan mnnampalataya ay magin karapatdapat ten Diyos ten pamamag-itan nen kabinga na. Ni awan magkakonahud ay magin madingt ten pangileng nen Diyos ten anak di hidi. Peru en tatarudan, ay magin karapatdapat hidi ten Diyos.
15: Peru ni masor a mkhiwalay en awan mnnampalataya ten kabinga na a mnnampalataya, ay pabayan moy siya a mkhiwalay. Ni magkakonahud, en hiniwalayan ay magin malaya dn. Gapu dinulaw kam nen Diyos ten biyag a mapayapa.
16: Peru, nya la malay moyid, sikam a bbbi hidi, bakay sikam i magin kasangkapanid tnni maligtas en kkkabinga moy? Sakay sikam a lllaki hidi, bakay sikam i magin kasangkapanid tnni maligtas en kkkabinga moy.
17: Mabiyag en balang essa ayun ten impagkaluub nen Panginoon dikona, sakay magtulos siya ten dati a kalagayan dikona a dulawn siya nen Panginoon. Iyd en itttoldu ku ten atanan a simbaan.
18: Ni en essa a lllaki ay turi dn dikona dinulaw nen Diyos, ay dyan na dn ibutan en pagkaturi na. Sakay ni awan palla naturi dikona awan palla dinulaw ay dyan dn siya paturi.
19: Awan dn ti halaga ni turi ka oni awan, nan en mahalaga ay en kssunud ten utus hidi nen Diyos.
20: Magtulos-tulos en balang essa ten dati na a kalagayan ten biyag na dikona dinulaw siya nen Diyos.
21: Siko beman ay alipin dikona dinulaw ka nen Diyos? Dyan mu iyud isipn. Peru ni tehud ka a pagkakataun a makalaya, ay samantalan mu.
22: En essa alipin a dinulaw nen Panginoon ay malaya dn gapu ten Panginoon. Kona labi hud, en tolay a malaya dikona a dinulaw ni Cristo ay nagin alipin ni Cristo.
23: Dikl a halaga en nangtubus nen Diyos dikomoy; dyan kam paalipin ten tolay hidi.
24: Kkkapatkaka hidi, nyaman en kalagayan nen biyag moy dikona dinulaw kam, manatili kam ti iyud a kalagayan ten pkpagkaessa moy ten Diyos.
25: Nadid, tungkul dmman ten awan hidi ti kabinga, awank ti makagi a utus a gubwat ten Panginoon. Peru bilang essa a tolay a mapagkatiwalaan gapu ten habag nen Panginoon, ay magbahagiyk dikomoy.
26: Gapu ti kahirapanid nadid a panahun, ten palagay ku ay maganda pa ni manatili en essa a tolay ten kalagayan na.
27: Siko beman ay lllaki a tehud dn a kabinga? Dyan ka mksina. Siko beman ay awan palla ti kabinga? Dyan ka dn magisip a mkkabinga.
28: Peru ni mkkabinga ka ay awan ka magkasala. Ni en essa a dalaga ay mkkabinga ay awan bi siya magkasala. Peru en mkkabinga ay makabati ti kahirapan ten biyag nadid, saiyd en gustu ku a maiwasan moy.
29: Saiddi en gustu ku a kagiyn, kkkapatkaka ku hidi, adeni dn en katapusan a panahun, kaya sapul nadid en tehud a kabinga ay mabiyag a kumn a awan ti kabinga;
30: en maghinagpis hidi ay kumn a awan maghinagpis, en masaya hidi ay kumn a awan masaya, en magbali ay kumn a awan ti ari-ariyan,
31: sakay en tehud a kapiyyaan ti munduwiday ay kumn a awan ti kapiyyaan. Gapu en atanan a ked ti munduwiday ay awan magmalay.
32: Gustu kuwid ay meadeyu kam ti kabalisaan ten biyag moy. En pppospusn nen lllaki a awan ti kabinga ay gamet hidi a para ten Panginoon, ni konya na matdenan ti kasayaan en Panginoon.
33: Peru en pppospusn nen lllaki a tehud a kabinga ay en bagay hidi a ked ti munduwiday, ni konya na a matdenan ti kasayaan en kabinga na,
34: kaya mahati en gustu na a gamitn. Ten awan ti kabinga a bbbi oni dalaga, en pppospusn na ay en bagay hidi a para ten Panginoon gapu gustu na melaan en buu na a biyag ten pgserbi ten Panginoon. Peru en isipn nen bbbi a tehud a kabinga ay en bagay hidi ti munduwiday, ni konya na a matdenan ti kasayaan en kabinga na.
35: Kaya kinagi ku iyd ay tnni matulungan takam. Awan takam pakahigpitan; en gustu ku la ay meangay kam ti maayus a kkkabiyag sakay awan maabala en pgserbi moy ten Panginoon.
36: Tungkul dmman ten magkatipan a nagkasundu a awan palla pakasal, ni inakala nen lllaki a masor dn a mk-aladug ten katipan na, a awan palla nerarapat, ay kailangan a magpakasal dn hidi. Itulos di en dati di a planu; awan kasalanan a magpakasal dn hidi.
37: Peru ni nagplanu siya a awan na dn pakasalan en katipan na sakay awan bi napilitan la sakay makapagpugd dn a tulos-tulos ay maganda iyud a planu.
38: I tarudid, maganda mkkabingaid, peru mas maganda en awan mkkabinga.
39: En bbbi ay manatili ten kabinga na mentras biyag palla iyud. Peru kkkatay nen lllaki ay malaya dn a mkkabinga en bbbi maski ni deya en magustuwan na. Peru dapat ay ten kaparehu na la ti pnnampalataya ten Panginoon.
40: Peru en makagi ku, ay mas lalu i kasayaan naid ni manatili siya ten kalagayan na a bilu. Iyn en makagi ku, sakay tukoy ku a ked dikoku en Ispiritu nen Diyos.