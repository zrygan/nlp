1: Nadid, gapu en biyag moy knni Cristo ay mangpabegsk dikomoy, sakay en pgmahal na ay mangpasaya dikomoy. Tehud kam a pkpagkaessa ten Banal a Ispiritu, sakay tehud kam a kabaitan sakay pgmalasakit ten agum.
2: Agidn ku dikomoy a pasayannk moy ti hustu, magkahud kam ti essa a kaisipan, essa a pgmahal, essa a pusu sakay kagustuwan.
3: Dyan kam maggamet ti nyaman a bagay gapu la ten kagustuwan moy a metanyag, nan magpakababa kam sakay dyan moy isipn a mas mataas kam nan ten agum.
4: Isipn moy en para ten kapiyyaan nen agum, bakn la a para ten sadili moy a kapiyyaan.
5: Dapatid, ay en kaisipan moy ay kona ten knni Cristo Jesus.
6: Maski ni tunay siya a Diyos,
: ay awan na impilit en sadili na a pumantay ten Diyos.
7: Nan kinusa na a tinanggiyan a magin kapantay nen Diyos,
: sakay nagin kona ten essa a alipin.
: Neenak siya a kona ten karaniwan a tolay.
: Sakay dikona magin tolay ti Cristo,
8: ay nagpakababa siya sakay nagin masunurin ten Diyos hanggan kamatayan,
: maski ten kkkatay na ten kudus.
9: Kaya inlangkaw siya nen Diyos ten kalangkawan a lugar dilanget
: sakay intdenan siya ti ngaran a kataasan ten atanan a ngaran.
10: Tnni ten ngaran ni Jesus
: ay lumuhud en atanan dikona,
: en ked dilanget, ked ten luta, sakay en ked ten mundu nen patay hidi.
11: Sakay atanan ay magpahayag a ti Jesu-Cristo en Panginoon,
: ten kapuriyan nen Diyos Ama.
12: Kaya ngani, mahal ku hidi dapat ay mas masunurin kam nadid nan dikona kagumank moy palla. Sumunud kam a tehud a nteng sakay pggalang ten Diyos hanggan magin ganap en kaligtasan moy.
13: Gapu en Diyos en mangatd dikomoy ti sor sakay begsk a maggamet ten kaluuban na.
14: Gamitn moy en atanan a bagay a awan ti reklamu sakay pamgtalu-talu,
15: tnni magin malinis kam sakay awan ti kapintasan a anak nen Diyos ten ditngnga nen tolay hidi a liwat ti kkkabiyag sakay mgkaduks. Ni magkakonahud, ay magin demlag kam dikodi a kona ten biton a magdemlag dilanget,
16: mentras a ipangaral moy dikodi en mensahi a makapangatd ti biyag. Kddemt ni Cristo ay mepagmadikl takam gapu awan nawanan ti kabuluhan en pagud ku.
17: En pnnampalataya moy sakay pgserbi ten Panginoon ay kona ten handug a iyalay moy dikona. Sakay en digi ku ay mebuhus a mekuyug ten handug moy. Ni magkakonahud ay ikasaya ku sakay mkpagsayak dikomoy.
18: Kona labi hud, dapat kam a magsaya sakay mkpagsaya kam dikoku.
19: Ni ipagkaluub nen Panginoon a Jesus ay paangayn ku han a pagdaka ti Timoteo tnni bumegsk isip kuwidi ni matukuyan ku dikona en kalagayan moy.
20: Awan ti makaparehu dikona ten pkpagkaessa na dikoku ten pgmalasakit ten kapiyyaan moy.
21: Gapu en gustu nen agum ay en pangsadili di la a kapiyyaan, bakn a en para knni Jesu-Cristo.
22: Tukoy moy labi en katapatan ni Timoteo. Magkaguman kami a kona ten matama a magserbi alang-alang ten Maganda a Bareta.
23: Gustu ku nakuwan a paangayn siya han ni matukuyan ku dn ni nya i mangyariyid dikoku hddi.
24: Umasak ten Panginoon a awan dlla magmalay ay makaangayk han.
25: Naisip ku a kailangan a paangayn han ti Epafrodito. Siya ay kaparehu ku a manggagawa sakay sundalu nen Diyos, pinaangay moy siya hddi tnni tulungank na.
26: Tunay dn sor naid a ketan na kam han a atanan. Mabalisa siya a tarud gapu natukuyan moy a nagkasakit siya.
27: Nagkasakit ngani siya ti mahigpit a ngari-ngari na dn a ikatay. Peru kinagbiyan siya nen Diyos sakay bakn la a siya nan pati sikn, sakay nakaiwask ti purus dlla a kalungkutan.
28: Kaya ngani gustu ku dn a paangayn siya han tnni masaya kam a maketa dikona a ruway. Sakay tnni maibut dn en kkkabalisa ku.
29: Kaya tanggapn moy siya a tehud a kasayaan bilang essa a kapatkaka ten Panginoon. Igalang moy en tolay hidi a kona dikona,
30: gapu ngaringari dn siya a matay para ten pgserbi na knni Cristo tnni tulungank na ten tulung a awan moy magamet para dikoku.