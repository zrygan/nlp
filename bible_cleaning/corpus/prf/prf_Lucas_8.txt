Awan nagnalay ay linebut ni Jesus en banu-banuwan sakay ten babaryu. Impangaral na sakay intoldu en Maganda a Bareta tungkul ten pghari nen Diyos. Kaguman na en sapulu ay ti duwwa a disepulus na,
sakay en sangan a bbbi a pinagpiyya na ten mgkaduks a ispiritu sakay ten saket di hidi: ti Maria Magdalena a nangpalakadan ni Jesus ten pittu a dimonyo,
ti Juana a kabinga ni Cusa a katiwala ni Herodes; ti Susana, sakay en agum pa hidi. Ginastus di en sadili di a ari-ariyan ten kttulung di knni Jesus sakay ten disepulus na hidi.
Nagdemttan pa en tolay hidi a gubwat ten iba-iba a banuwan sakay ummadeni hidi knni Jesus. Dikona naipun-ipun dn en tunay ti kakpal a tolay ay insaysay ni Jesus i talinhagaid a iddi
Tehud a essa a mgsabug a ummangay ten uma na tnni magsabug. Ten pgsabug na ay tehud a naragrag a bine ten dilan, nagmmakan iyud nen katolayan sakay tinoktok nen ibun hidi.
Tehud bi a bine a naragrag ten kabatuwan sakay nagtubu, peru pagdaka a nalans gapu mamadi en kabatuwan.
Tehud bi a naragrag ten kalamonan a masaet. Dikona lumagu en kalamonan ay binurebddan di en bine a nagtubu.
En agum ay naragrag ten maganda a luta. Nagtubu hidi iyud sakay nagbunga ti tggidatos a butil. Kinagi pa ni Jesus ti mabegsk, Mgsanig en tehud a pgsanig!
Nagtanung en disepulus na hidi ni nya en kahulugan nen talinhaga a kinagi na.
Tummbbig ti Jesus, Neatd dn dikomoy en karapatan a maintendiyan en lihim tungkul ten pghari nen Diyos. Peru ten agum ay magupusk ten pamamag-itan nen talinhaga tnni,
Maski umileng hidi ay awan hidi ti ketan,
Sakay maski ni mgsanig hidi ay awan hidi ti maintendiyan.
Saiddi kahuluganid nen talinhaga: en bine ay en upos nen Diyos.
En bine hidi a naragrag ten gilid nen dilan ay en tolay hidi a ngsanig. Peru dummemt en diyablo sakay inibutan na en Upos ten pusu nen mgsanig hidi tnni awan hidi sumampalataya sakay maligtas.
En ngkeragrag bi hidi ten kabatuwan ay en nakasanig hidi ten Upos sakay tinanggap di a masaya, peru awan iyud tummiim ten pusu di. Awan la nalay a naniwala hidi, kddemt nen pagsubuk ay hinumiwalay hidi.
En ngkeragrag bi hidi ten kalamonan a masaet ay en ngsanig hidi ten upos nen Diyos, peru dikona umalay, ay nadaig hidi nen kabalisaan hidi ti biyag, kayamanan sakay ten sor di a mapagustuwan ten nyaman a magustuwan di. Kaya awan malutu en bunga di hidi.
Sakay en nesabug bi ten matabi a luta ay en ngsanig hidi ten upos nen Diyos sakay pinahalagaan di ten pusu di a matapat sakay malinis, sakay magbunga hidi gapu ten tiyaga di.
Awan ti tolay a magtab ti simbuwan sakay taklbban na ti timba oni isarok na ten katri. Nan itupu na iyud ten talaga a pgtupuwan tnni mademlagan en sumddp hidi ten bilay.
Awan ti netagu a awan melantad, sakay awan ti lihim a awan mehayag.
Kaya husayn moy en pgsanig moy, gapu en tehud ay tdenan pa, peru en awan ay ibutan pa maski en inakala na a ked dikona.
Dummemt en ina sakay kkkapatkaka hidi ni Jesus, peru awan hidi makaadeni dikona gapu ten kakpal nen tolay.
Kaya tehud a nngkagi dikona a, Ked ti luwason a mgtakng en ina mu sakay en kkkapatkaka mu hidi, gustu di ka a ketan.
Peru kinagi ni Jesus, En mgsanig hidi sakay mangsunud ten upos nen Diyos, ay hidi i ina kuwid sakay kkkapatkaka ku.
Nadid, ten essa a aldew ay summakay de Jesus ay ten disepulus na hidi ten abeng. Kinagi na dikodi, Umarabes kitam dibelyu. Kaya ummarabes ngani hidi.
Dikona pasiyaan dn hidi a maggaud ay netidug ti Jesus. Nagabutan hidi ni mabegsk a bagyu, sakay sinddp dn ni limas en abeng di, kaya ngari-ngari dn hidi a omld.
Kaya inadeniyan siya nen disepulus hidi sakay linukag di. Kinagi di, Panginoon, Panginoon, marombak kitamon! Ummikat ti Jesus sakay pinaimang na en pars ay ten dddekl a tagmk. Ummimang ngani en pars ay ten tagmk sakay gummanda en panahun.
Nadid ay tinanung hidi ni Jesus, Hdya dn en pnnampalataya moy? Peru nentengan hidi sakay nagtaka. Kagi di ten balang essa, Deya wd iyd? Utusan na pati pars ay ti tagmk sakay sumunud dikona!
Dummung hidi ten lugar nen Gergeseno hidi, a ked ten dibelyu ni Galilea.
Kawas ni Jesus ten abeng, ay tinagbu siya nen essa a lllaki a taga haud a sinddp ni dimonyo. Nanalay dn siya a awan ti badu sakay awan dn ummuli nan ten pglbbngngan en pppgyanan na.
Pkketa na knni Jesus ay pummkraw en lllaki, lummuhud ten atubengn ni Jesus sakay kinagi na ti mabegsk, Jesus Anak nen Kataasan a Diyos, nya i gustu muwid a gamitn dikoku? Ipkpgguron ku dikomu a dyank mu pahirapan!
Kaya konahud en kinagi na ay gapu inutusan ni Jesus en maduks a ispiritu a lumuwas dikona. Pirmi siya a sssaniban nen mgkaduks a ispiritu. Kaya maski ni pakabantayan di siya sakay punguwn di ti kadena en bsset na ay ten lima na ay bgsutn na la iyud. Iyangay siya nen maduks a ispiritu ten kaparangan.
Tinanung siya ni Jesus, nya i ngaran muwid? Batalyon, kagi na gapu makpal en dimonyo a summanib dikona.
Nadid, nkkekagbi en dimonyo hidi knni Jesus a dyan na hidi utusan a sumegbu ten bbut a awan ti katapusan ti kadsalad.
Nadid, tehud a makpal a babuy a mamagsbbukan ten bumbbukid a adeni haud. Nkkekagbi en dimonyo hidi knni Jesus a pasddppn na hidi ten kababuyan, sakay pinayagan bi hidi ni Jesus.
Lummuwas ten tolay en dimonyo hidi sakay sinomdp hidi ten kababuyan. Pagdaka a namagginanan en kababuyan a padagson sakay tulos hidi a ngkatknig ten minalnu sakay ngkalims.
Pkketa nen mggalaga hidi ten kababuyan ten nangyari, ay gumminan hidi sakay imbbbareta di iyud ten banuwan sakay ten babaryu.
Kaya lummuwas en tolay hidi gapu gustu di a ilingn en nangyari. Kddemt di knni Jesus ay netan di en tolay a dati a sinddp nen dimonyo hidi. Nggetnud siya ten tttaknggan ni Jesus, nakabadu dn siya sakay mahusay dn en isip na. Nentingan hidi a atanan.
Insaysay bi nen naketa hidi ten nangyari ten katolayan ni konya a nagpiyya en lllaki a dati a sinddp nen dimonyo hidi.
Kinagi nen atanan nen Gergeseno hidi knni Jesus a lumakad dn siya ten banuwan di gapu tunay en nteng di. Kaya summakay dn ti Jesus ten abeng sakay lummakad.
Nadid, nkkekagbi knni Jesus en lllaki a linakadan nen dimonyo hidi a kinagi na, Mkkuyugk pay dikomu. Peru kinagi ni Jesus dikona,
Kadmudn dibilay moy sakay ibareta mu en ginamet nen Diyos dikomu. Lummakad ngani en lllaki sakay imbbbareta na ten buu a banuwan en ginamet ni Jesus dikona.
Dikona a nagsoli ti Jesus ten dibelyu, ay masaya siya a tinanggap nen katolayan gapu orayn di dn siya.
Dummemt tenhud en essa a lllaki a Jairo en ngaran na, essa siya a pinunu ten sinagoga. Lummuhud siya ten atubengn ni Jesus, sakay nkkekagbi a umangay ti Jesus ten bilay na.
Gapu magipepatay dn en eessa a anak na a bbbi, sapulu dn ay ti duwwa a taon en idad na.
Mentras a maglakad ti Jesus a tamu ten bilay ni Jairo ay sssnsnnn siya nen makpal a tolay.
Ked bi haud en essa a bbbi a sapulu ay ti duwwa dn a taon a mgdadigiyn sakay awan mapagpiyya nen deyaman. Naubus dn en atanan a kabiyagan na gapu ti pgpapagamot.
Ummadeni siya ten adggan ni Jesus sakay tinawidan na en garayan nen badu na. Pagdaka a ummimang en pgdadigi na.
Tinanung hidi ni Jesus, Deya en nangtawid ten badu ku? Ten dikona awan ti umamin ay kinagi ni Pedro, Panginoon, napalebutan ka ni tolayen hidi sakay sssnsnnn di ka!
Peru kinagi ni Jesus, Tehud a nangtawid ten badu ku! Nabati ku a tehud a kapangyariyan a lummuwas dikoku.
Dikona matukuyan nen bbbi a awan bali melihim en ginamet na, ay magpgpg siya a ummadeni knni Jesus sakay lummuhud ten atubengn na. Sakay kinagi na ten atanan a ked haud ni bakin tinawidan na en badu ni Jesus, sakay ni konya siya a nagpiyya a pagdaka.
Kinagi ni Jesus dikona, Anak ku pinagpiyya ka nen pnnampalataya mu. Umuli ka a mapayapa.
Mentras a magupos ti Jesus ay tehud a dummemt a essa lllaki a gubwat ten bilay ni Jairo. Patay dn en anak mu a bbbi dyan mu dn abalan i Maistuwen! kagi na knni Jairo.
Dikona a nasanig iyud ni Jesus ay kinagi na knni Jairo, Dyan ka manteng, maniwala ka la ay magpiyya siya.
Kddemt ni Jesus ten bilay, ay awan siya ti iba a ingkuyug ten sddp nan de Pedro, Juan, Santiago sakay en dddikl hidi nen dalagita.
Mamagsangetan en atanan a ked haud sakay maglungkut ten patay. Peru kinagi ni Jesus, Dyan kam magsanget. Awan patay i anaken, nan tidug la.
Nagtawaan di ti Jesus gapu tukoy di a patay dn en dalagita.
Peru tinawidan ni Jesus en lima na sakay kinagi na, Anak ku, umikat ka.
Summoli en angs nen dalagita sakay pagdaka a ummikat. Kttapos ay pinaatd siya ni Jesus ti makan.
Narknid en dddikl na hidi, peru imbilin ni Jesus dikodi a dyan di kagiyn maski kndeya en nangyari.