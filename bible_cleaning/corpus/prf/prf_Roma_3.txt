1: Nadid, konya a mas higit en Judio ten Hentil? nya en kahalagaan ni naturi hidi?
2: Makpal! Purumeru ten atanan, en Judio hidi en pinagkatiwalaan ten impahayag hidi nen Diyos.
3: nya nadid ni awan nagin tapat en sangan dikodi? Gustu na bemanid a kagiyn ay awan dn bi tapat en Diyos ten pangaku na hidi?
4: Awan! Gapu matapat en Diyos maski ni mgkabuli en atanan a tolay. Ayun ten nakasulat a,
: Tnni tenggiyn ka a matuwid ten pggupos mu,
: sakay manalu ka ni hatulan ka dn.
5: Peru ni en maduks a gamet tam en mngpeta ten katarungan nen Diyos, makagi tam beman a awan makaturangan en Diyos gapu ppparusaan na kitam? Kona han en katuwiran nen tolay.
6: Bakn a kona haud! Ni en Diyos ay awan makaturangan, konya na a hatulan i munduwiday?
7: Ni ten pamamag-itan nen pgbuli-buli ku ay lalu a ketan en kaluwalhatian nen Diyos, gapu a lalu a ketan a siya ay matapat, bakin parusaank na pa bilang essa a makasalanan?
8: Bakin a awan tam kagiyn a, Maggamet kitam ti maduks ni maganda en risulta ni iyd? Kona kan han i itttoldu miyid, kagi nen mangsssida hidi dikoku. Parusaan hidi iyn nen Diyos, kona haud i dapatid.
9: nya nadid? Sikitam beman a Judio hidi ay mas higit nan ten Hentil hidi? Awan! Gapu napatunayan mi a ked ten kapangyariyan nen kasalanan en atanan a tolay, magin Judio ay ti Hentil.
10: Ayun ten nakasulat a,
: Awan ti matuwid, awan maski ni essa.
11: Awan ti makaintendi,
: awan ti magaryok ten Diyos.
12: En atanan ay ummadg ten Diyos sakay ginamet di a nagpakaduks.
: awan ti maggamet ti maganda, awan maski ni essa.
13: En ngusu di ay kumn a en lbbng a mabuyok,
: en pggupos di ay purus a pgdaya.
: En bibig di ay makamandag a kona ten biklat.
14: Purus a pgmuda sakay mgkaduks a upos en lumuwas ten bibig di.
15: Ginan hidi a angay mamunu.
16: Kumn a nagdamanan ni salot en madamanan di,
17: awan di tukoy ni konya en mabiyag ti kapayapaan.
18: Awan di tukoy a manteng ten Diyos.
19: Nadid ay tukoy tam a nyaman en kinagi nen Kautusan, iyud ay para ten atanan a sakup na, tnni awan ti medahilan en balang essa, sakay managut en buu a mundu ten pghatul nen Diyos.
20: Gapu en pgtanggap nen Diyos ten tolay ay bakn a ten pamamag-itan nen pgsunud ten Kautusan, gapu en gamet nen Kautusan ay ipakapospos ten tolay a siya ay nagkasala.
21: Peru nadid ay impahayag nen Diyos ni konya kitam a magin katanggap-tanggap dikona. Iyd ay bakn a gapu ten kssunud ten Kautusan; mismu a en Kautusan sakay en Propeta hidi ay nagpatunay tungkul hddi.
22: Imbilang nen Diyos a awan ti kasalanan en atanan a sumampalataya knni Jesu-Cristo ten pamamag-itan nen pnniwala di dikona.
23: Gapu en atanan a tolay ay nagkasala, sakay awan ti deyaman a makaadeni ten kaluwalhatian nen Diyos.
24: Konapamanhud, gapu ten habag na ay imbilang na hidi a awan ti kasalanan ten pamamag-itan ni Cristo Jesus, a nangpalaya dikodi.
25: Siya en inyalay nen Diyos tnni ten kkkebuhus nen digi na ay mapatawad en kasalanan nen tolay ten pamamag-itan nen pnnampalataya dikona. Ginamet iyd nen Diyos tnni patunayan na a siya ay matuwid, gapu tenhud palla ay nagpugd dn siya sakay nagpasensiyaan na en kasalanan hidi a nagamet nen tolay.
26: Peru nadid pinatunayan nen Diyos a siya ay matuwid sakay siya en mngbilang a awan ti kasalanan ten sumampalataya knni Jesus.
27: Kaya nya nadid i mepagmadikl tamid? Awan! Sakay bakin magmadikl kitam? Gapu beman ten pgsunud tam ten Kautasan? Awan! Nan gapu ten pnnampalataya knni Cristo.
28: Ni konahud, ay maliwanag a ten pamamag-itan la nen pnnampalataya a mebilang a awan ti kasalanan en tolay, bakn a ten pamamag-itan nen pgtupad ten Kautusan.
29: En Diyos beman ay Diyos la nen Judio hidi? Awan beman a Diyos labi siya nen Hentil hidi? Tarud, siya ay Diyos bi nen Hentil hidi,
30: gapu eessa la en Diyos. Judio man oni Hentil ay parehu na a tanggapn gapu ten pnnampalataya di knni Cristo.
31: Gapu beman had ay bali awann mi dn en Kautusan? Awan! I tatarudanid ay mas lalu mi pa ngani a pahalagaan.