Ti aldewid a hidi iyud ay ruway a naipun en tunay ti kakpal a tolay. Dikona awan dn hidi ti makan ay dinulaw ni Jesus en disepulus na hidi sakay kinagi na,
Kagbiyan ku i tolayiday hidi gapu tllu dn hidi a aldew a kakaguman ku, nadid ay awan dn hidi ti makan.
Ni pauliyn ku hidi a magalp ay manglupoy hidi ti dilanen, adeyu pa bi i uliyanid ni agumen.
Nagtanung en disepulus na hidi, Hdya beman i pangalapan tamid ti makan ti kaparanganiday para makakan i kakpal ni tolayen hidi?
Sangan a mommon i tinapay moyen? tanung ni Jesus.
Pittu, kagi di.
Pinaetnud ni Jesus en tolay hidi ten luta. Inalap na en pittu a tinapay sakay nagpasalamat ten Diyos. Kttapos ay tinppeng-tppeng na en tinapay sakay inyatd na ten disepulus na hidi tnni itagtag di ten katolayan. Kona ngani haud en ginamet nen disepulus na hidi.
Tehud bi hidi a sasangan a bbbadit a ikan. Nagpasalamat siya a ruway ten Diyos sakay inutusan na en disepulus na hidi a itagtag di bi iyud ten katolayan.
Nakakan hidi a atanan sakay nabssug. Dikona puronn di en subra ay nakaputat pa hidi ti pittu a lkba.
Tehud a ppat a libu en tolay a kinuman. Dikona a mapauli na en tolay hidi,
ay summakay ti Jesus ten abeng kaguman na en disepulus na hidi, sakay ummangay hidi ten lugar a Dalmanuta.
Ummangay en Pariseo hidi knni Jesus sakay nkpagdiskusyon hidi dikona. Gustu di siya a purbaan kaya kinagi di dikona a mngpeta siya ti essa a himala a gubwat dilanget.
Inumangs ti dikl ti Jesus sakay kinagi na dikodi, Bakin sikam a tolay nadid a panahun ay mggid kam ti himala? Pakatandaan moy, awan makeketa ti nyaman a tanda i lahiyid a iyd.
Linakadan na hidi, sakay summakay siya a ruway ten abeng sakay ummarabes ten dibelyu.
Nalimunan nen disepulus na hidi a magtawid ti tinapay, sakay eessa dlla a mommon en naburay ten tawid di a tinapay ten abeng.
Kinagi ni Jesus dikodi, Magingat kam ten pgpaalsa nen Pariseo hidi sakay ni Herodes.
Kinagi nen disepulus hidi ten balang essa, Awan kitam biyay bi ti tawid a tinapay kaya kinagi na iyud.
Gapu tukoy ni Jesus en pamggurunan di, ay kinagi na dikodi, Bakin pamggurunan moy a awan kam ti tawid a ti tinapay? Awan kam palla beman makaintendi hanggan nadid? Awan palla beman iyd abut ni isip moyen?
Tehud kam labi a mata, burk kam beman? Tehud kam labi a bngbng, bngngg kam beman? Nalimunan moy dn beman
en tinppeng-tppeng ku a limma a tinapay para ten limmang libu a tolay? Sangan a lkba en napuron moy a buray a tinapay?
Sapulu ay ti duwwa, tbbig di.
Sakay dikona tppeng-tppengn ku en pittu a tinapay para ten ppat a libu a tolay, sangan a lkba en naputat moy ten naburay?
Pittu a lkba, tbbig di a ruway.
Sakay kinagi na dikodi, Awan moy palla beman maintendiyan?
Kddemt de Jesus ti Bethsaida, ay inyangay nen sangan a tolay dikona en essa a burk sakay impkpgguron di a tawidan na i tolayid a iyd.
Inalalayan ni Jesus en burk sakay inluwas na ten banuwan. Linoktaban na en mata nen burk sakay intupu na en lima dikona. Kttapos ay tinanung siya ni Jesus, Tehud ka dn a ketan?
Ummileng en lllaki sakay kinagi na, Maketak ti katolayan peru kumn a kayu a maglakad.
Ruway a intupu ni Jesus en lima na hidi ten mata nen burk. Dikona umileng en lllaki ti mapiyya ay maketa dn siya sakay malinaw dn en ketan na.
Kinagi ni Jesus dikona, Umuli ka dn. Dyan ka dn rumoyot di banuwan.
Kttapos ay ummangay ti Jesus ten lugar a Cesarea a sakup ni Filipos, kaguman na en disepulus na hidi. Mentras a maglakad hidi ay tinanung na hidi, Deyak ten pangisip nen tolay hidi?
Tummbbig en disepulus na hidi, Tehud a magkagi a ti Juan a Mgbinyag ka kan. Tehud bi a magkagi a ti Elias ka kan. Kagi bi nen agum ay essa ka ten propeta hidi.
Ay sikam, deyak? Tanung ni Jesus.
Tummbbig ti Pedro, Siko en Cristo.
Dyan moy kagiyn maski kndeya ni deyak, mahigpit a utus na dikodi.
Sakay sinapulan na dn a kinagi ten disepulus na hidi en mangyari dikona. Kinagi na, En Anak nen Tolay ay magdanas ti makpal a hirap. Itakwil siya nen pinunu hidi nen banuwan, nen pinunu hidi nen padi hidi sakay nen tagapagtoldu hidi nen Kautusan. Pabunu di siya peru ten katllu a aldew ay mabiyag siya a ruway.
Ingkagi na iyd dikodi ti malinaw, inyadeyu ni Pedro ti Jesus sakay sinaway na.
Peru ummatubeng ti Jesus ten disepulus na hidi sakay kinagi na knni Pedro, Umibut ka ti atubengn kuwiday, Satanas! I isipn muwen ay bakn a gubwat ten Diyos nan ten tolay.
Pinaadeni ni Jesus en katolayan pati en disepulus na hidi sakay kinagi na dikodi, Ni deyaman en masor a sumunud dikoku ay kailangan a limunn na en sadili na, bklayn na en kudus na, sakay sumunud dikoku.
Gapu ni deyaman en masor a mngligtas ten biyag na ay mawanan ti biyag; peru en mawanan ti biyag alang-alang dikoku sakay ten Maganda a Bareta ay magkahud ti biyag.
nya beman pakinabangid nen essa a tolay ni makao na i buuwid a mundu ni ikepahamak na labi iyud?
nya beman i mebayadid nen essa a tolay para mabawi na en biyag na?
Ni ikasanikiyk moy sakay en upos ku hidi ten atubengn nen taksil hidi sakay makasalanan a tolay nadid a panahun, ay ikasaniki kam bi nen Anak nen Tolay kddemt na a tehud a dakila a kapangyariyan a gubwat ten Ama, sakay kaguman na en anghel hidi a banal.