1: Nadid, magtulos-tulos kam a magmahalan bilang mattkaka knni Cristo.
2: Dyan moy kalimunan a magpatulos ten dayu hidi. Tehud a sasangan a naggamet ti kona had ay nakapatulos hidi ti kaanghelan a awan di namalayan.
3: Alalahann moy en ngkepiresu hidi, a kumn a kaguman di kam a nepiresu. Sakay tulungan moy en kkkapatkaka a apiyadu a kumn a sikam en magdanas ti kona haud.
4: Dapat a igalang nen atanan en pkkabinga, sakay magin tapat ten balang essa en magkabinga. Gapu hatulan nen Diyos en mngngalunya hidi.
5: Dyan kam kumn a rupa ni pilak; makontentu kamon ni nya kedid dikomoy. Gapu kinagi nen Diyos a, Awan taka lakadan oni pabayan.
6: Kaya awan magalangan a makagi tam a,
: En Panginoon en tumulung dikoku,
: awank manteng,
: nya magamitid nen tolay dikoku?
7: Alalahann moy en nangasiwa hidi dikomoy tenhud, en nangaral hidi dikomoy ten upos nen Diyos. Isipn moy ni konya hidi nabiyag sakay natay, sakay arign moy en pnnampalataya di ten Diyos.
8: Ti Jesu-Cristo ay awan magbabagu; ni deya siya tenhud ay siya la nadid sakay hanggan ten awan ti katapusan.
9: Dyan kam paakit ten sari-sari a toldu a makapngtawtaw ten a tama dilan. Gapu mas maganda para dikotam a mapabegsk en isip tam ten pamamag-itan nen habag nen Diyos nan ten pamamag-itan nen kssunud ten utus hidi tungkul ten makan. En sinumunud hidi ti iyd ay awan labi ti naalap a pakinabang.
10: Tehud kitam a altar, sakay en padi hidi a magserbi ten pgsambaan nen Judio hidi ay awan hidi maari a kuman ten alay tam.
11: Peru en digi nen hayup hidi ay iyangay nen Kapunuwan a Padi ten Lugar a Kabanal-banalan tnni iyalay para ten kasalanan, peru en bggi nen hayup hidi ay tutudn ten luwas nen banuwan.
12: Kaya kona labi hud, natay ti Cristo ten luwas nen banuwan tnni malinis na en tolay ten kasalanan di hidi, ten pamamag-itan nen digi na.
13: Kaya umadeni kitam dikona ten luwas nen banuwan sakay magdanas bi ten kahirapan a tiniis na.
14: Gapu bakn a ti lutaiday en tatarudan a banuwan tam, sakay en aryokn tam ay en banuwan a dumemt.
15: Kaya pirmi kitam a magalay ti papuri ten Diyos ten pamamag-itan ni Jesus, pgpuri a mngpahayag ten pkkatukoy tam ten ngaran na.
16: Dyan tam kalimunan en pggamet ti maganda sakay ten kttulung ten agum, gapu iyn en alay hidi a kasayaan nen Diyos.
17: Sunudn moy en mangasiwa dikomoy sakay pasakup kam. Tungkulin di a bantayan di kam, sakay panagutan di kam ten Diyos. Ni sunudn moy hidi ay masaya hidi a mangsunud ten tungkulin di, peru ni awan ay malungkut hidi, sakay awan iyn makatulung dikomoy.
18: Ipagdasal moy kami. Makagi mi dikomoy a malinis en konsensiya mi, sakay gustu mi a mabiyag ti matuwid ten atanan a panahun.
19: Higit ten atanan, agidn ku a ipagdasalk moy a makasoliyk a pagdaka dikomoy.
20: En Diyos a naggubwatan nen kapayapaan sakay en nangbiyag a ruway ten Panginoon a ti Jesus a Dakila a Pastol nen tupa hidi gapu ten digi na a nangpatibay ten awan ti hanggan a kasunduwan.
21: Ipagkaluub nakuwan dikomoy nen Diyos en atanan a kailangan moy tnni magamet moy en kaluuban na, sakay ten pamamag-itan ni Jesu-Cristo ay gamitn na dikotam en makasaya dikona. Puriyn ti Cristo a awan ti katapusan! Amen.
22: Ipkpgguron ku dikomoy, kkkapatkaka hidi, a sanign moy ti mahusay i pangaral kuwiday hidi dikomoy, ta aperet labi i sulat kuwidi.
23: Gustu ku a matukuyan moy a nakalaya dn en kapatkaka tam a ti Timoteo. Ni dumemt siya a pagdaka ay ikuyug ku siya kangay ku han.
24: Ikumusta moy kami ten mngngasiwa hidi han dikomoy, sakay ten atanan a kkkapatkaka. Mkkumusta dikomoy en kkkapatkaka hidi ti Italia.
25: Pagpalan kam a atanan nen Diyos.