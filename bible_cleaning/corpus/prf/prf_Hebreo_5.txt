1: Ta balang kapunuwan a padi a pinili a gubwat ten katolayan ay nelaan a magserbi ten Diyos para dikodi. Iyangay na ten Diyos en kaluub di hidi sakay alay a para mapatawad en kasalanan di hidi.
2: Mapkpggaguman na ti mahusay en tolay hidi a mangmang sakay masuwayin, gapu tehud bi siya a kahinaan.
3: Gapu ten kahinaan na hidi, ay kailangan a magalay siya para ten sadili na bi hidi a kasalanan bakn la a para ten tolay hidi.
4: En karangalan bilang kapunuwan a padi ay awan maangkin nen deyaman ten sadili na la a kagustuwan. Gapu en Diyos en mangpili a kona ten pngpili na knni Aaron.
5: Kona labi hud, bakn a ti Cristo en nnglangkaw ten sadili na bilang Kapunuwan a Padi. Nan, pinili siya nen Diyos a nangkagi dikona a,
: Siko en Anak ku.
: Nadid a aldew, sikn ay magin Ama mu.
6: Kinagi na bi ten iba a bahagi nen kasulatan a,
: Siko ay padi a awan ti katapusan
: a kona ten pagkapadi ni Melquisedec.
7: Dikona a ked palla ti Jesus ti lutaiday ay insanget na a nagdasal sakay nkkekagbi ten Diyos a makapngligtas dikona ten kamatayan. Sakay natbbig en dasal na gapu ten tatarudan a pgpakababa na.
8: Peru maski ni anak siya nen Diyos, ay naadal na a sumunud ten pamamag-itan nen pghirap na.
9: Dikona a ganap dn siya, ay nagin pggubwatan siya ni awan ti katapusan a kaligtasan nen atanan a sumunud ten kaluuban na.
10: Indtton siya nen Diyos a magin Kapunuwan a Padi a kona ten pagkapadi ni Melquisedec.
11: Makpal kami a makagi tungkul hddi, peru mahirap a ipaliwanag gapu awan moy pagdaka a maintendiyan.
12: Dapat nakuwan a mgtoldu kamon nadid, kaya la ay hanggan nadid ay kailangan kam padi a tolduwan ten pangpurumeru hidi a adal ten upos nen Diyos. Hanggan nadid ay gatas palla en kkkann moy embes a mgkaktug dn a pagkain.
13: En mabiyag ti gatas ay anak palla a badit, kulang palla hidi ti kaalaman tungkul ten maganda ay ten maduks.
14: Peru en maktug a pagkain ay para ten ked dn ten tama a idad, tukoy na dn en maganda ay ten maduks.