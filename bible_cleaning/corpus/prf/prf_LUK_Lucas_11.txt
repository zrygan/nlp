Nadid, ten essa a aldew ay nagdasal ti Jesus ten essa a lugar. Kttapos na ay kinagi nen essa a disepulus na, Panginoon, tolduwan mu kami pay a magdasal a kona ten pgtoldu ni Juan ten disepulus na hidi.
Kinagi ni Jesus, Ni magdasal kam ay kona hddi i kagiyn moyid,
Ama, samban nakuwan en ngaran mu.
Maghari ka nakuwan dikomi.
tdenan mu kami ti makan mi ti aldew-aldew.
Sakay patawadn mu kami ten kasalanan mi hidi, gapu patawadn mi en balang magkasala dikomi.
Sakay dyan mu kami pabayan a matoksu.
Kttapos ay kinagi pa ni Jesus dikodi, Ipalagay tam a essa a hatinggabi, essa dikomoy ay ummangay ten amigu moy a nkkekagbi sakay kinagi na, Amigu ku, paddimank pay ti tllu a balut a tinapay.
Rummoyot biyay en essa a amigu ku a magbiyahi, awank ti mepakan dikona!
Kona hddi en intbbig nen amigu mu, Dyank mu pay istorbuwn! Nekalang dn i pintuwanen sakay mgkatdug kami dn ay ti anak kuwiday hidi. Awank dn makaikat a mangatd dikomu ti kailangan muwen.
Peru kagiyn ku dikomoy, maski umd siya a umikat, gapu magamigu kam ay umikat labi siya a mangatd ten atanan a kailangan mu gapu ten pgpapilit mu.
Kaya tandaan moy, ni agidn mu ten Diyos en kailangan mu ay iyatd na iyd dikomu, ni magaryok ka ay maketa ka, sakay ni tumoktok ka ay bukasan na ka.
Gapu en atanan nen magagid ay makatanggap, en atanan nen magaryok ay maketa, sakay en atanan nen tumoktok ay mabukasan.
Sikam a ama hidi, mara ni mggid dikomoy en anak moy ti ikan, tdenan moy beman siya ti biklat?
Oni mara ni mggid en anak moy ti bunay, tdenan moy beman siya ti nnepet?
Syempre awan, gapu maski mgkaduks kam a ama ay kabetuwan moy a mangatd ti mgkaganda a bagay ten anak moy hidi. Iyud pa beman ni en Ama tamon dilanget! Iyatd na en Banal a Ispiritu ten mggid hidi dikona!
Nadid, pinalayas ni Jesus en essa a dimonyo ten essa a lllaki a bulol sakay dikona a lummayas en dimonyo ay makapagupos dn siya sakay hinumanga en tolay hidi knni Jesus.
Peru kinagi nen sangan a tolay, En nangatd dikona ti kapangyariyan a mangpaibut ti dimonyo ay ti Beelzebul, en pinunu nen dimonyo hidi.
Tehud bi a sangan a masor a mangpurba knni Jesus, kaya kinagi di, Mngpeta ka benid ti himala a mangpatunay a ked dikomu en Diyos.
Peru tukoy ni Jesus en ked ten isip di, kaya kinagi na dikodi, Mara ni mahati-hati en tolay hidi ten essa a banuwan sakay mamgdadema ay awan hidi magmalay. Kona labi hud en sabilay a mamgdadema, mamgsasena hidi.
Ni tehud a grupu-grupu a mamaglaban-laban ten kahariyan ni Satanas, ay konya a tumatag en kahariyan na? Kagi moy a magpalayask ti dimonyo ten pamamag-itan nen kapangyariyan ni Beelzebul.
Ni gubwat knni Beelzebul en kapangyariyan ku a magpalayas ten dimonyo hidi, ay kndeya bi a kapangyariyan en pgpalayas nen tagasunud moy hidi? Hidi dn i makapangpatunayid a liwat kam.
Magpalayask ti dimonyo ten pamamag-itan nen kapangyariyan nen Diyos, gustu naid a kagiyn ay dummemt dn en kahariyan nen Diyos dikomoy.
Ni en essa a tolay a mabegsk ay magbantay ten bilay na sakay tawid na en armas na, ay awan ti makapangagew ten ari-ariyan na.
Peru ni sunggaban nen essa a tolay a mas mabegsk nan en makbbilay, ay agiwn na en armas hidi a inasaan nen makbbilay sakay ipagatd na en ari-ariyan hidi a naagew na.
En awan ku kakampi ay kalaban ku, sakay en awan ku kaguman a magipun ay mgkakalatn.
Kinagi pa ni Jesus, Ni lumuwas en essa a maduks a ispiritu ten bggi nen essa a tolay ay mglalebutn iyud ten lugar a kamadiyan, gapu magaryok ti maimangan na. Ni awan siya ti ketan ay kagiyn na ten sadili na a, Sumoliyk dlla a ruway ten bilay a ginubwatan ku.
Kssoli na ay demttan na en bilay a malinis dn sakay maayus.
Kaya lumuwas siya a ruway a magakit pa ti pittu a ispiritu a mas mabagsik pa nan siya, sakay somdp hidi haud a mgyan. Kaya, mas dumuks pa ten dati en kalagayan nen tolay, gapu makpal dn en maduks a ispiritu a ked dikona.
Dikona pasiyaan a magupos ti Jesus ay tehud a essa a bbbi a pummkraw ten katolayan. Kinagi na, Pinagpala en bbbi a nng-enak dikomu sakay nangpadikl!
Peru tummbbig ti Jesus, Mas pinagpala en mgsanig sakay sumunud ten upos nen Diyos!
Dinarupodupan nen tolay hidi ti Jesus, kinagi na, Maduks a tarud i tolayid nadid a panahun! Magaryok hidi ti himala, peru awan ti ipeta a tanda dikodi, maliban ten tanda a nangyari knni Jonas.
Ni konya a ti Jonas ay nagin tanda nen Diyos ten taga-Ninive hidi ay kona labi hud ten Anak nen Tolay a tanda nen Diyos para ten tolay hidi nadid a panahun.
Ten Aldew nen Pghatul ay magpatunay kontra ten tolay hidi nadid en Raina ti Sheba gapu maski ked siya ten adeyu a banuwan ay ummangay padi siya ngsanig ten karunungan ni Solomon. Peru sikam, ked dn ngani hddi nadid en mas mataas nan ti Solomon ay awan kam la maniwala!
Ten Aldew nen Pghatul ay magpatunay kontra ten tolay hidi nadid a panahun en taga-Ninive hidi gapu dikona nangaral dikodi ti Jonas ay nagsisi hidi. Peru kagiyn ku dikomoy a mas mataas nan ti Jonas en ked hddi nadid.
Kinagi bi ni Jesus, Awan ti magtab ti simbuwan sakay taklbban na ti timba. Nan en simbuwan ay idtton ten talaga a pgtupuwan tnni mademlagan en tolay hidi a sumddp ten bilay.
En mata ay pinakasimbu nen tolay ten bggi na. Mara ni mahusay en mata mu ay mademlagan en buu mu a bggi. Peru ni maraburab en mata mu ay madiklmman en buu mu a bggi.
Kaya siguraduwn mu la, bakay i demlagen a tukoy mu a ked dikomu ay diklm bali.
Ni ked ten demlag en buu mu a bggi sakay awan ti bahagi a ked ten kadiklmman ay magdemlag iyd a kumn a essa a simbuwan a mangdemlag dikomu.
Kttapos ni Jesus a nagupos ay inakit siya nen essa a Pariseo a kuman ten bilay na. Nkkuyug siya sakay nkpggetnud dikodi a kinuman.
Nagtaka en Pariseo dikona netan na ti Jesus a kinuman a awan nagugas ten lima na.
Kaya kinagi nen Panginoon dikona, Sikam a Pariseo hidi, ugasan moy en luwas nen tasa sakay penggan, peru ten disalad nen bggi moy ay putat ti mgkaduks a gamet.
Sikam a mangmang hidi! Awan beman en Diyos nanglalangid ten disalad ay ten luwas nen essa a tolay?
Iyatd moy pa ten mgkahirap hidi en lasn nen tasa moy sakay nen penggan moy, tnni magin malinis en atanan a bagay para dikomoy.
Kakakagbi kam a Pariseo hidi! Iyatd moy en kasapulu a bahagi nen mula-mula moy hidi a pangrikadu, peru linimon moy bi en katarungan sakay en pgmahal ten Diyos. Tama a gamitn moy en purumeru, peru awan moy dapat a limunn en kaduwwa.
Kakakagbi kam a Pariseo hidi! Gapu gugustu moy a mggetnud ten pggetnudan nen mgkataas hidi a tolay ten sinagoga, sakay igalang, sakay batiyn ten sentru nen banuwan.
Kakakagbi kam gapu kumn kam a en lbbng hidi a awan ti tanda kaya tppakan la nen tolay hidi gapu awan di mahalata.
Kinagi dikona nen essa a tagapagtoldu nen Kautusan, Maistu, ti kinagi muwen ay pati sikami ay ininsultu mu bi.
Kaya tummbbig ti Jesus, Sikam a tagapagtoldu hidi nen Kautusan, kakakagbi kam bi! Gapu pabklay moy ten tolay hidi en mgkadggi hidi a karga, peru maski ni guramt moy ay awan moy iyarikad para tulungan hidi.
Kakakagbi kam! Gapu mggagamitn kam ti mgkaganda a pglbbngngan para ten propeta hidi a binbbunu nen dddikl moy hidi tenhud.
Gapu ti ginamet moyid a iyud ay sikam labi i nangpatunayid a ummayun kam ten ginamet nen ninunu moy hidi, gapu hidi en nangbunu ten propeta hidi sakay sikam en nangpaganda ten nnglbbngngan dikodi.
Iyd mangpatunayid a tatarudan en kinagi ayun ten Karunungan nen Diyos, Mngpaangayk dikodi ti propeta sakay apostol hidi; en agum ay bunuwn di sakay en agum ay pahirapan di.
Kaya maparusaan en tolay hidi nadid a panahun, gapu binunu nen ninunu di hidi en propeta hidi sapul dikona a linalang i munduwiday,
sapul ten pngbunu ni Cain knni Abel hanggan knni Zacarias a binunu di ten sllat nen banal a lugar ay ten altar a pgtutudan di ti alay. Kaya gapu ten ginamet di, en tolay hidi nadid a panahun ay maparusaan.
Sikam a tagapagtoldu hidi nen Kautusan, kakakagbi kam! Gapu inlihim moy ten tolay hidi en susi nen kaalaman. Sala moy dn ngani a sumddp ay harangn moy pa en tolay hidi a masor a sumddp.
Kllakad ni Jesus ti lugarid a iyud ay nagsapul dn a naiyamut dikona en tagapagtoldu hidi nen Kautusan sakay en Pariseo hidi. Pirmi di siya a tanungn tungkul ten sari-sari a bagay,
gapu gustu di siya a madikp ni tehud siya a kagiyn a maari di a idahilan tnni mahatulan di siya.