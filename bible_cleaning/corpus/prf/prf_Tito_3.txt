1: Paalalahanan mu en tolduwan mu hidi a magpasakup ten pinunu hidi sakay ten tehud hidi a kapangyariyan. Magin masunurin hidi sakay pirmi a nakahanda a maggamet ti maganda.
2: Bawalan mu hidi a magupos ti maduks ten deyaman, magin mapayapaya hidi sakay mabait, sakay pirmi a mngpeta ti kahinahunan ten balang essa.
3: Tenhud ay nagin mangmang kitam, masuwayin, mangluloku, sakay nagin alipin nen atanan a kagustuwan nen bggi sakay atanan a kalasi ni kalayawan. Naghari dikotam en maduks a isip sakay inggit. Kinaiyamutan kitam nen agum sakay kinaiyamutan tam bi hidi.
4: Peru dikona a mehayag en kabaitan sakay pgmahal nen Diyos a Tagapagligtas tam,
5: ay inligtas na kitam bakn a gapu ten mgkaganda tam a gamet nan gapu ten habag na dikotam. Naligtas kitam sakay neenak a ruway ten pamamag-itan nen Banal a Ispiritu a nanglinis dikotam sakay nangatd ti bigu a biyag.
6: Imbuhus nen Diyos dikotam ti sagana en Banal na a Ispiritu ten pamamag-itan nen Tagapagligtas tam a ti Jesu-Cristo,
7: tnni ten pamamag-itan nen kabaitan nen Diyos ay mebilang kitam a matuwid sakay matanggap tam en biyag a awan ti katapusan a asaan tam.
8: Mapagtiwalaan i adalid a iyd.
: Kaya gustu ku a itoldu mu hidi iyd ti mapiyya ten mnnampalataya hidi ten Diyos tnni ilaan di en sadili ten pggamet ti maganda. Tunay hidi iyd ti ganda sakay mapakinabangan nen atanan a tolay.
9: Iwasan mu en awan hidi ti kabuluhan a pkpagdibati, en pgsaysay ten atakdug a listaan nen ninunu hidi, pkpagdima sakay pkpagtalu tungkul ten Kautusan. Awan hidi iyd ti meatd a maganda.
10: Kttapos mu a sawayn a hanggan ti pumenduwwa en mnggiyya hidi ti pgkampi-kampiyan ay dyan mu dn hidi pospusn,
11: tukoy mu dn a tolayid a kona haud ay maduks sakay en kasalanan di i mngpetaid a liwat hidi.
12: Paangayn ku han ti Artemas oni ti Tiquico. Kddemt na han ay pilitn mu a makaangay ka hddi ti Nicopolis, gapu hddiyk dn a magpalipas ti myan.
13: Sikapn mu a tulungan en abugadu a ti Zenas sakay ti Apolos tnni pagdaka hidi a makalakad. Isigudu mu a kompletu en atanan a pangangailangan di.
14: Tolduwan mu en kkkapatkaka tam hidi ti pnnampalataya a magtarabahu para ten kabiyagan di sakay dyan di sayangn en odas di.
15: Mkkumusta dikomu en kakagumanan ku hidi hddi. Ikumusta mu kami bi ten kkkapatkaka tam hidi han ti pnnampalataya.
: Pagpalan kam nakuwan a atanan nen Diyos.