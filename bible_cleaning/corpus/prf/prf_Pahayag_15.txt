1: Sakay netan ku bi en essa pa a makataka a pangitain dilanget: tehud a pittu a anghel a tehud a tawid a pittu a salot. Hidi iyd en katapusan hidi a salot gapu hddi a matapos en iyamut nen Diyos.
2: Tehudk a netan a kumn a diget a kristal a mggapo-apoy. Mineta ku bi en nangtalu hidi ten halimaw sakay ten letratu na sakay ten tehud a ngaran a katumbas ni nomiru. Mgtakng hidi ten diget a kristal, tatawid di en alpa hidi a inyatd nen Diyos dikodi.
3: Mgkansiyon hidi ten kansiyon ni Moises a tagapagserbi nen Diyos, sakay ten kansiyon nen Kordero;
: Panginoon a Diyos a makapangyariyan ten atanan,
: dakila sakay kahanga-hanga en gamet mu hidi!
: Siko a Hari nen bansa hidi,
: Matuwid sakay tatarudan en paraan mu hidi!
4: Deya i awanid manteng dikomu, Panginoon?
: Deya i awanid mangpuri ten ngaran mu?
: Siko la en banal!
: Atanan a bansa ay umadeni
: sakay sumamba dikomu,
: gapu netan nen atanan en matuwid mu hidi a gamet.
5: Kttapos ni iyd, ay netan ku bi a binumukas en templo dilanget, en Sagradu a Tolda a bilay nen kasunduwan nen Diyos ay ten tolay.
6: Linumuwas ten templo en pittu a anghel a tehud a tawid a pittu a salot. Nakabadu hidi ti malinis sakay makasili ten pudew na, sakay tehud hidi a baregks a gintu ten rakaw di.
7: Inyatd dikodi nen essa ten ppat a linalang a biyag en pittu a malukung a gintu a putat ten iyamut nen Diyos, a biyag ti awan ti katapusan.
8: En templo ay naputat ti asok a gubwat ten kaluwalhatian sakay kapangyariyan nen Diyos sakay awan ti makasddp ten templo mentras awan matapos en pittu a salot a tawid nen pittu a anghel.