1: Awan kam ti nakm a taga-Galacia hidi! Deya i nangalumayaid dikomoy? Maliwanag dn a nepakapospos dikomoy ni konya a natay ti Jesu-Cristo ten kudus!
2: Kagiyn moy benid dikoku, tinanggap moy beman en Ispiritu ten pamamag-itan nen pgsunud ten Kautusan, oni ten pamamag-itan nen pnnampalataya moy ten nasanig moy a tungkul knni Cristo?
3: Talaga a awan kamon ti nakm! Nagsapul kamon ten Ispiritu, sakay nadid ay gustu moy a tapusn ten pamamag-itan nen sadili moy a begsk!
4: Awan dn beman ti halaga dikomoy en atanan nen dinanas moy hidi? Palagay ku ay tehud palla bi.
5: Bakin impagkaluub nen Diyos dikomoy en Ispiritu? Bakin mggagamitn siya ti himala? Gapu beman ten gamet moy hidi a ayun ten Kautusan, oni gapu ten pnnampalataya moy ten nasanig moy a tungkul knni Cristo?
6: Kona ten nakasulat a nangyari knni Abraham, Nanampalataya siya ten Diyos, kaya imbilang siya nen Diyos a tolay a matuwid.
7: Ni konahud, ay maliwanag a en manampalataya ten Diyos ay siya en tatarudan a lahi ni Abraham.
8: Sapul pa tenhud ay nepakapospos dn ten kasulatan a ibilang nen Diyos a matuwid en Hentil hidi ten pamamag-itan nen pnnampalataya di dikona. Impakapospos nen kasulatan en Maganda a Bareta knni Abraham a, Ten pamamag-itan mu ay pagpalan nen Diyos en atanan a bansa.
9: Nanampalataya ti Abraham ten Diyos kaya pinagpala siya, sakay pagpalan bi a kona dikona en atanan a sumampalataya ten Diyos.
10: En atanan a umasa ten gamet a ayun ten Kautusan ay sakup nen essa a sumpa. Gapu ked ten kasulatan a, Sumpan en awan mangsunud sakay awan manggamet ten atanan a nakasulat ten libru nen Kautusan.
11: Malinaw a awan ti tolay a magin malinis ten pangileng Diyos ten pamamag-itan nen Kautusan, gapu kinagi nen kasulatan a, En nebilang a matuwid ay mabiyag gapu ten pnnampalataya.
12: En Kautusan ay awan ti kaugnayan ten pnnampalataya ten Diyos, gapu nakadtton ten kasulatan a, En sumssunud ten kinagi nen Kautusan ay mabiyag ayun ten Kautusan.
13: Tinubus kitam ni Cristo ten sumpa nen Kautusan dikona sinumpa siya para dikotam, gapu nakasulat a, Sinumpa en deyaman a nebtten ten kayu.
14: Ginamet iyd ni Cristo tnni en pagpapala hidi a impangaku nen Diyos knni Abraham ay matanggap bi nen Hentil hidi ten pamamag-itan ni Cristo Jesus. Ten pamamag-itan nen pnnampalataya ay matanggap tam en Ispiritu a impangaku nen Diyos.
15: Kkkapatkaka ku hidi, mngkagiyk ti karaniwan a halimbawa. Ni napirmaan dn en essa a kasunduwan ay awan dn iyd maari a pawanan ti bisa nen deyaman, sakay awan dn bi iyd maari a dagdagan.
16: Nadid, nagpangaku en Diyos knni Abraham sakay ten essa ten lahi na. Awan nakagi a, Ten lahi na hidi, a gustu naid a kagiyn ay makpal, nan kinagi na a, Essa ten lahi mu, gustu naid a kagiyn ay essa la a tolay, iyd ay ti Cristo.
17: Gustu kuwid a kagiyn ay kona hddi, pinatatag nen Diyos en kasunduwan na knni Abraham sakay impangaku na a tupadn na iyud. Iyud a kasunduwan ay awan maari a pawanan ti bisa nen Kautusan a dinumemt kllipas nen 430 a taon. Awan bi maari a pawanan ti bisa ni iyd a Kautusan en pangaku hidi nen Diyos.
18: Ni en pamana ay ipagkaluub gapu ten pgsunud ten Kautusan, ay bakn dn iyd a gubwat ten pangaku. Peru en pamana ay inyatd nen Diyos knni Abraham bilang pgtupad ten pangaku na.
19: Ni konahud, ay bakin inyatd pa en Kautusan? Inyatd iyd tnni ipeta en pgsuway, hanggan ten kddemt nen essa ten lahi ni Abraham a napangakuwan. I Kautusanid a iyd ay inyatd nen anghel hidi, ten tulung nen essa a tagapamag-itan.
20: Peru awan kailangan i tagapamag-itanid ni mggeessa la a panig i maggamitid ti kasunduwan, en Diyos ay eessa la.
21: Gustu na bemanid a kagiyn ay kontra en Kautusan ten pangaku hidi nen Diyos? Awan! Ta ni makapangatd nakuwan ti biyag en Kautusan, ay magin matuwid nakuwan en tolay ten pamamag-itan nen pgsunud na ten Kautusan.
22: Peru ayun ten kasulatan, atanan tolay ay alipin ni kasalanan. Kaya en impangaku nen Diyos ay matanggap ten pamamag-itan nen pnnampalataya knni Jesu-Cristo a iyatd ten atanan nen sumampalataya.
23: Bagu a dummemt en panahun nen pnnampalataya, ay impiresu kitam nen Kautusan hanggan dikona mepakapospos en pnnampalataya knni Cristo.
24: Kaya ngani a en Kautusan en namahala dikotam hanggan ten kddemt ni Cristo, tnni mebilang kitam a matuwid ten pamamag-itan nen pnnampalataya tam dikona.
25: Nadid ta mnnampalataya kitamon knni Cristo, ay bakn dn a en Kautusan en mamahala dikotam.
26: Gapu ten pnnampalataya moy knni Cristo Jesus, atanan moy ay anak dn nen Diyos.
27: Dikona nabinyagan kam, ay kumn a nesulot dikomoy en biyag ni Cristo a kona ten badu.
28: Awan dn ti pagkakaiba en Judio ten Hentil, en alipin sakay en malaya, en lllaki sakay en bbbi. Sikam a atanan ay eessa dn gapu ten pkpagkaessa moy knni Cristo.
29: Sakay ni ked kam knni Cristo, ay lahi kam ni Abraham sakay tagapagmana ten pangaku hidi nen Diyos.