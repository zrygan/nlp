1: Nadid, summddp ti Jesus ti Jerico sakay naglakad ten banuwan.
2: Tehud haud a essa a lllaki a mayaman a Zaqueo en ngaran na. Siya en pinunu nen mgsinger hidi ti buwes.
3: Nasanig na a dummemt ti Jesus, sakay gustu na a ketan ni deya siya. Peru gapu ten kakpal nen tolay ay awan na ketan gapu marenggd siya a tolay.
4: Kaya nagginan siya a dummipalongu sakay ummunek ten kayu a sikomoro tnni ketan na ti Jesus a magtalib haud.
5: Kttapat ni Jesus ten sarok nen kayu ay tinangad na siya sakay kinagi na, Zaqueo, umugsad ka dn, alistu ka gapu angayk nadid ten bilay mu.
6: Kaya nagalistu siya a ummugsad ten kayu, sakay tunay siya ti saya a nangtanggap knni Jesus ten bilay na.
7: Ngganasasan en atanan nen naketa hidi ten nangyari sakay kinagi di, Angay ben siya ten bilay nen makasalanan?
8: Nadid, tummakng ti Zaqueo sakay kinagi na, Panginoon, iyatd ku ten pubri hidi en kalahati nen kayamanan ku. Sakay ni deyaman en nadaya ku ay pumen-ppat ku a bayadan.
9: Kttapos ay kinagi ni Jesus, En kaligtasan ay dummemt dn ti bilayid a iddi, gapu tolayid a iddi ay lahi bi ni Abraham.
10: Ummangay hddi en Anak nen Tolay tnni aryokn na en ngketawtaw hidi sakay iligtas na.
11: Mentras a mgsanig en tolay hidi, ay insaysay ni Jesus dikodi en essa pa a talinhaga. Adeni dn ti Jesus ti Jerusalem sakay akalaid nen tolay hidi ay magsapul dn en pghari nen Diyos.
12: Kaya kinagi na, Tehud a essa a lllaki a mataas en katungkulan na, ummangay siya ten adeyu a lugar tnni magin hari haud. Kttapos ay nagsoli labi siya.
13: Bagu siya a lummakad ay dinulaw na en sapulu a utusan na, sakay intdenan na en balang essa dikodi ti pilak a gintu. Sakay kinagi na, Inigosyu moy iyn a hanggan ten kssoli ku.
14: Peru tunay ti iyamut en kabanuwan na hidi, kaya nangutus hidi ti angay mngkagi ten kataasan a pinunu nen banuwan a umd hidi a magin hari di siya.
15: Peru nagin hari labi siya. Nadid, kssoli na ay pinadulaw na en atanan nen utusan a intdenan na ti pilak a gintu, tnni matukuyan na ni sakonya i ganansiyaid nen balang essa.
16: Ummadeni dikona en essa sakay kinagi na, Panginoon, en pilak mu a gintu ay nakaganansiya ti sapulu a pilak a gintu.
17: Kinagi nen hari, Mahusay ka a utusan! Nadid, gapu matapat ka ten inyentrega ku a badit a bagay ay pamahalan taka ten sapulu a siyudad.
18: Ummadeni en kaduwwa sakay kinagi na, Panginoon, en pilak mu a gintu ay nakaganansiya ti limma.
19: Sakay kinagi na dikona, Pamahalan taka ten limma a siyudad.
20: Nadid, ummadeni bi en essa pa a utusan sakay kinagi na, Panginoon, sarnnid en pilak mu a gintu. Binalutan ku ti panyu sakay intagu ku.
21: Mantingk biyay bi dikomu gapu tunay ka ti kahigpitan. Tukoy ku a alapn mu en bakn mu a kao, sakay aniyn mu en bakn mu a immula.
22: Kttapos ay kinagi nen hari dikona, Maduks ka a utusan! Hatulan taka ten kinagi mu. Tukoy mu bl a mahigpitk, sakay kinagi mu dikoku a alapn ku en bakn ku a kao sakay aniyn ku en bakn ku a immula.
23: Bakin awan mu indipositu ten bangku i pilak kuwen? Tehud nakuwan iyn a ganansiya baguwk a dummemt
24: Kttapos ay kinagi nen hari ten atanan nen ked hidi haud, Alapn moy dikona en pilak a gintu. Sakay iyatd moy ten tehud a sapulu.
25: Peru kinagi di, Panginoon, tehud dn siya a sapulu a pilak a gintu?
26: Kagiyn ku dikomoy, a en tehud dn ay tdenan pa, peru en awan maski en sabadit a ked dikona ay alapn pa.
27: Kona bi ten kadima ku hidi a umd dikoku a magin hari di, iyangay moy hidi hddi sakay bunuwn moy hidi ti atubengn kuwidi!
28: Nadid, kttapos na a nagupos ten tolay hidi ay nagrektat dn siya a patamu ti Jerusalem.
29: Dikona adeni dn siya ti Betfage sakay ti Betania, ten bukid a ngngngaranan di a Olibo ay pingdipalongu na en duwwa na a disepulus.
30: Kinagi na dikodi, Kammoy dn, angay kam ti sumunuden a baryu. Kddemt moy haud ay ketan moy en essa a bul-u a asno a umegut, awan palla iyud nasaka-sakayan. Okbisn moy sakay iyangay moy hddi.
31: Ni tehud a magtanung dikomoy ni bakin okbisn moy ay kagiyn moy a, Kailangan nen Panginoon.
32: Kaya lummakad dn en inutusan na a duwwa a disepulus sakay netan di ngani en asno a kinagi ni Jesus.
33: Mentras a okbisn di en asno ay tinanung hidi nen makkkao, Bakin okbisn moy iyn?
34: Kaya kinagi di, Kailangan nen Panginoon.
35: Inyangay di knni Jesus en asno, sakay sinapinan di ten alikbkb di, kttapos ay pinasakay di ti Jesus.
36: Nadid, ten kssakay na a patamu ti Jerusalem ay inlatag nen tolay hidi en alikbkb di hidi ten paglakadan na.
37: Dikona a adeni dn siya ti Jerusalem, ten dilan a padagson ten bukid a nginaranan di a Olibo ay nagpkrawan en atanan nen disepulus na hidi gapu ten saya di. Sakay nagpuri hidi ten Diyos gapu ten himala hidi a netan di a ginamet ni Jesus.
38: Kinagi di, Pinagpala en hari a mgdadedemt ten ngaran nen Panginoon! Kapayapaan dilanget! Puriyn en Kataasan!
39: Nadid, tehud a sasangan a Pariseo a kaguman ten katolayan, kinagi di, Maistu, sawayn mu pay i disepulus muwen hidi.
40: Tummbbig ti Jesus, Kagiyn ku dikomoy, a ni tumahimik hidi ay lumewas i batuwen hidi a magpkraw.
41: Nadid, dikona a adeni dn siya ti Jerusalem sakay dikona natan-aw na en siyudad ay nagsanget siya.
42: Kinagi na, Ni tukoy mu la ni nya i makapangatddid dikomu ti kapayapaan nadid a aldew! Kaya la ay awan mu iyd ketan nadid.
43: Dumemt en aldew a magkampu en kadima mu hidi ti lebut muwen. Palebutan di ka sakay bantayan ti mahigpit a magdili-dilipot.
44: Puksan di ka pati en anak mu hidi, awan hidi ti ibura-buray, maski en batu hidi ay awan ti maburay a magkatupu, gapu awan mu pinospos en odas a kddemt nen Diyos a mngligtas dikomu.
45: Kddemt de ti Jesus ti Jerusalem ay summddp siya ten Templo, sakay pinalakad na en atanan a tolay a maglaku haud.
46: Kinagi na dikodi, Nakasulat, En bilay ku ay ngaranan di a bilay a pgdasalan. Peru nya i ginamet moyiday? Ginamet moy a bilay nen mgtakaw hidi.
47: Aldew-aldew ay magtoldu ti Jesus ten Templo. Peru gustu siya a bunuwn nen pinunu hidi nen padi hidi, nen tagapagtoldu hidi nen Kautusan sakay nen pinunu hidi nen banuwan.
48: Peru awan hidi ti netan a paraan ni konya di siya a mabunu gapu en atanan nen tolay ten banuwan ay mgsanig ti mapiyya ten atanan nen kkkagiyn na.