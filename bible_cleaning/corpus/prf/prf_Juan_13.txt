1: Nadid, dikona a saldew dlla bagu a Piyesta nen Aldew nen Pgtalib ay tukoy ni Jesus a dumemt dn en panahun a lumakad dn siya ti munduwiday tnni sumoli dn siya ten Ama. Mahal ni Jesus en disepulus na hidi a ked ti munduwiday, sakay en pgmahal na dikodi ay hanggan ten katapusan.
2: Ti gibiyid a iyud a nangapon hidi, ay immula dn nen diyablo ten isip ni Judas Iscariote a anak ni Simon a itokyon na ti Jesus ten Judio hidi.
3: Tukoy ni Jesus a atanan a kapangyariyan ay inyatd dn dikona nen Ama. Sakay tukoy na bi a gubwat siya ten Diyos sakay pasoli dn siya ten Diyos.
4: Mentras a kuman hidi ay tummakng ti Jesus sakay ineklas na en alikbkb na sakay imburebd na ten sppang na en tuwalya.
5: Kttapos ay nngbulak siya ti dinom ten palanggana sakay sinapulan na a ugasan en babsset nen disepulus na hidi sakay pinahidan na ten tuwalya a bumbburebd ten sppang na.
6: Ten dikona a ummadeni siya knni Pedro ay inumd siya. Kinagi na, Panginoon, bakin siko pa i mangugasid ti babsset kuwiday?
7: Tummbbig ti Jesus, Awan mu maintendiyan i gggamitn kuwiday nadid, peru maintendiyan mu labi iyd kttapos.
8: Ruway a kinagi ni Pedro, Panginoon, umddk a siko i mangugasid ti bsset kuwiday hidi. Tummbbig ti Jesus, Ni awan mu paugas i bsset muwen ay awan ka ti kaugnayan dikoku.
9: Kaya kinagi ni Pedro, Ni konahud Panginoon ay bakn la i bsset kuwiday hidi i ugasan muwid nan pati dn bi i lima kuwiday hidi sakay ulu ku.
10: Kinagi dikona ni Jesus, En nakapgdigus dn ay awan dn kailangan a ugasan puwera la ten babsset na, gapu malinis dn en buu moy a bggi. Malinis kamon, peru bakn a atanan moy.
11: Kinagi ni Jesus a awan atanan ay malinis gapu tukoy na ni deya en mngtokyon dikona.
12: Kttapos a maugasan ni Jesus en babsset di hidi ay ruway na insulot en alikbkb na sakay summoli siya ten lamisaan. Kttapos ay tinanung na hidi, Naintendiyan moy beman en ginamet ku dikomoy?
13: Dddulawank moy a Maistu sakay Panginoon, ay tama kam gapu iyn ngani en tatarudan.
14: Nadid ni sikn a Panginoon sakay Maistu moy ay nagugas ten babsset moy hidi ay dapat bi a mamagugasan kam ti bsset.
15: Impeta ku dikomoy en halimbawa a dapat moy a arign. Kaya gamitn moy bi en ginamet ku dikomoy.
16: Kagiyn ku dikomoy: en alipin ay awan mataas nan en amu na, sakay awan bi ti inutusan a mas mataas nan ten nangutus dikona.
17: Ni naintendiyan moy hidi iyd a bagay sakay gamitn moy ay pagpalan kam nen Diyos.
18: Awan ku kagiyn a pinagpala kam a atanan, gapu tukoy ku en pinili ku hidi. Peru kailangan a matupad en kinagi nen Kasulatan a, Tinaraidurk nen tolay a pinakan ku.
19: Kagiyn ku iyd dikomoy bagu a mangyari tnni ni mangyari dn ay sumampalataya kam a, Sikn ay sikn dn.
20: Kagiyn ku dikomoy a: ni deyaman en mangtanggap ten inutusan ku ay mangtanggap bi dikoku sakay ni deyaman en mangtanggap dikoku ay mangtanggap bi ten nangutus dikoku.
21: Kttapos a kagiyn ni Jesus hidi iyud ay nabalisa siya ti hustu sakay kinagi na, Kagiyn ku dikomoy a essa dikomoy en mngtokyon dikoku.
22: Nggilengan en disepulus hidi gapu awan di tukoy ni deya en gustu a kagiyn ni Jesus.
23: En disepulus a mahal ni Jesus ay kasadt na.
24: Sininyasan siya ni Simon Pedro a tanungn na knni Jesus ni deya en gustu na a kagiyn.
25: Kaya summandig siya ten abaga ni Jesus sakay intanung na, Panginoon deya gustu muwid a kagiyn?
26: Tummbbig ti Jesus, En png-atddan ku ten tinapay kttapos ku a isawsaw ay siya iyud. Kaya nangalap ti Jesus ti tinapay sakay kttapos na a insawsaw ay inyatd na knni Judas a anak ni Simon Iscariote.
27: Ten dikona a matanggap ni Judas en tinapay ay sinddp siya ni Satanas. Kinagi ni Jesus dikona, Gamitn mu dn a pagdaka en dapat mu a gamitn.
28: Peru maski ni essa ten kaguman hidi ni Jesus a nangapon ay awan di naintendiyan ni bakin a kinagi iyud ni Jesus.
29: Gapu ti Judas en tagatawid ten pilak di ay inisip nen agum a inutusan siya ni Jesus a mamali ten kailangan di hidi para ten piyesta oni angay siya mangatd ti limus ten mgkahirap hidi.
30: Ten dikona a makakan dn ti Judas ten tinapay ay lummakad siya. Gibi dn ti odasid a iyud.
31: Ten dikona a nakalakad dn ti Judas ay kinagi ni Jesus, Nadid ay mehayag dn en karangalan nen Anak nen Tolay, sakay ten pamamag-itan na ay mehayag bi en karangalan nen Diyos.
32: Sakay ni mehayag dn en karangalan nen Diyos ten pamamag-itan nen Anak nen Tolay, ay en Diyos bi mnghayagid ten karangalan nen Anak sakay gamitn na iyud a pagdaka.
33: Anak ku hidi, badit dlla a panahun a makagumank moy. Aryoknnk moy, peru kona ten kinagi ku ten Judio hidi, Awan kam makaangay ten angayan ku.
34: Essa a bigu a utus en iyatd ku dikomoy: magmahalan kam! Ni konya takam a minahal ay kona bi hud en pgmahal moy ten balang essa.
35: Ni magmahalan kam ay matukuyan nen atanan a tolay a sikam ay disepulus ku hidi.
36: Tinanung ni Simon Pedro ti Jesus, Panginoon, hdya i angayan muwid? Tummbbig ti Jesus, Ten angayan ku ay awan ka makaunud nadid, peru makaunud ka labi balang aldew.
37: Nagtanung pa ti Pedro, Panginoon, bakin a awank maari a umunud dikomu nadid? Nakahandak bi a matay para dikomu.
38: Tummbbig ti Jesus, Iyalay mu i biyag muwen para dikoku? Tandaan mu: bagu a magtarakket en manok ay pumentlluwk mu a ipamen.