1: Dummemt de Jesus ten dibelyu nen minalnu, ten lugar nen Gergeseno hidi.
2: Kawas ni Jesus ten abeng ay tinagbu siya nen essa a lllaki a hinayup.
3: Mgyan siya ten pglbbngngan sakay tunay siya ti begsk. Awan di siya mapungu maski pa ni kadena i gamitnnid a pangpungu dikona.
4: Pensangan di dn siya a punguwn ti kadena, peru bgsot-bgsutn na la. Kaya awan ti makabalud dikona.
5: Aldew ay ti gibi ay mglalakadn siya a mgpapkrawn ten kampusantu sakay ten buki-bukid, sakay tttalinguwan na en bggi na ti batu.
6: Adeyu palla siya ay netan-awan na dn ti Jesus kaya nggaginann siya a ummadeni sakay lummuhud ten atubengn na.
7: Sakay impkraw na ti mabegsk, Jesus, Anak nen kataasan a Diyos, bakin pakialamank mu? Ipangaku mu ten ngaran nen Diyos a awank mu pahirapan.
8: Kinagi na iyud gapu inyutus ni Jesus ten maduks a ispiritu a lumakad siya ten lllaki.
9: Kttapos ay tinanung siya ni Jesus, nya i ngaran muwid? Tummbbig siya, Batalyon, gapu makpal kami.
10: Nkpgguron siya knni Jesus a dyan na hidi palakadn ti lugarid a iyud.
11: Nadid, ten digdig nen bukid ay tehud a makpal a babuy a mamagsbbukan.
12: Nkkekagbi knni Jesus en mgkaduks a ispiritu a ni maari ay pasddppn na dlla hidi ten kababuyan.
13: Pinayagan hidi ni Jesus kaya lummuwas ten tolay en mgkaduks hidi a ispiritu sakay sinomdp hidi ten kababuyan. Kttapos ay namagginanan en manga duwanglibu a kababuyan ten pengpeng, ngkatpduk hidi ten dinom sakay ngkalims.
14: Pkketa nen mggalaga hidi ten kababuyan ten nangyari ay ginuminan hidi sakay angen di imbareta ten banuwan sakay ten kadatig hidi a banuwan en atanan nen netan di. Kaya ummangay haud en tolay hidi gapu gustu di a ketan en nangyari.
15: Dikona umadeni en tolay hidi knni Jesus ay netan di en lllaki a dati a sinddp ni kadimonyowan a mggetnud. Mahusay dn en isip na sakay nakabadu dn, kaya nentingan en tolay hidi.
16: Imbbbareta nen naketa hidi ten tolay hidi a dummemt en nangyari ten lllaki a sinddp ni dimonyo sakay ten kababuyan.
17: Kttapos ay nkkekagbi en tolay hidi knni Jesus a ni maari ay lumakad siya ten lugar di.
18: Dikona a sumakay dn ti Jesus ten abeng ay nkkekagbi dikona en lllaki a linakadan nen kadimonyowan, kinagi na, Mkkuyugk pay dikomu!
19: Peru awan pummayag ti Jesus nan kinagi na, Umuli ka sakay ikagi mu ten kamag-anak mu hidi en atanan a ginamet nen Panginoon dikomu, ni konya na ka a kinagbiyan.
20: Kaya lummakad en lllaki sakay imbbbareta na ti buu a Decapolis en atanan nen ginamet ni Jesus dikona. Nagtaka en atanan nen nakasanig ten imbareta na.
21: Ummarabes a ruway ti Jesus, ked palla siya ten gilid nen minalnu ay dinarupodupan dmman siya nen tunay ti kakpal a tolay.
22: Ked bi haud en essa a lllaki a Jairo en ngaran na. Essa siya a tagapamahala ten sinagoga. Pkketa na knni Jesus ay linumuhud siya ten atubengn na.
23: Nkkekagbi siya, sakay kinagi na, Magipepatay dn en anak ku a dalagita, ni maari ay mkkuyug ka pay dikoku. Itupu mu la i lima muwen dikona tnni magpiyya siya sakay mabiyag.
24: Nkkuyug ti Jesus dikona sakay ummunud en tunay ti kakpal a tolay a magdail-ilan, ngari-ngari a masldit ti Jesus.
25: Ked bi haud en essa a bbbi a sapulu ay ti duwwa dn a taon a mgdadigiyn.
26: Naubus na dn atanan nen ari-ariyan na ten pgpapagamot na sakay makpal dn a mggamot en nanggamot dikona peru awan la nagpiyya nan nahirapan la siya sakay ummondug pa en saket na.
27: Nasanig na en tungkul knni Jesus kaya nkpagdail-ilan siya a ummadeni ten adg ni Jesus sakay tinawidan na en badu na,
28: gapu kinagi na ten sadili na a maski ni matawidan na la en badu ni Jesus ay magpiyya dn siya.
29: Ti odas biyid a iyud a natawidan na en badu ni Jesus ay pagdaka na a nabati a awan dn en pgdigi na sakay nagpiyya dn siya.
30: Nadid, pagdaka a nabati ni Jesus a tehud a lummuwas ten kapangyariyan na, kaya lummingat siya ten katolayan sakay nagtanung, Deya en nangtawid ten badu ku?
31: Tummbbig en disepulus na hidi, Bakin itanung mu ni deya i nangtawidid ti badu muwen? Samantala a tunay ti kakpal i tolayen hidi a mamagdail-ilan?
32: Peru nglalingat-lingatn la ti Jesus, aryokn na en nangtawid ten badu na.
33: Gapu tukoy nen bbbi en nangyari ay ummadeni siya knni Jesus a magpgpg ten nteng na. Lummuhud siya ten atubengn ni Jesus sakay kinagi na en atanan nen ginamet na.
34: Kinagi ni Jesus dikona, Anak ku, pinagpiyya ka nen pnnampalataya mu. Umuli ka dn a mapayapa. Nagpiyya ka dn ten saket mu.
35: Pasiya palla a mkpgguron ti Jesus ten bbbi ay tehud a sangan a dummemt a gubwat ten bilay ni Jairo, kinagi di, Natay dn en anak mu, dyan mu dn abalan i Maistuwen.
36: Awan pinospos ni Jesus en kinagi di nan kinagi na knni Jairo, Dyan ka mawanan ti pag-asa, basta maniwala ka la.
37: Awan ti iba a ingkuyug ti Jesus nan de Pedro la ay ten matkaka a Santiago ay ti Juan.
38: Kddemt di ten bilay ni Jairo ay netan ni Jesus a makpal a tolay a mamagsangetan sakay marendi hidi.
39: Kaya ten kssddp na ten bilay ay kinagi na dikodi, Bakin marendi kam sakay mamagsangetan? Awan natay anaken, tidug la siya.
40: Peru pinagtawaan di la ti Jesus. Kttapos ay pinaluwas na en tolay hidi ten bilay puwera la ten dddikl hidi nen anak sakay ten tllu a disepulus na. Sakay ummadeni hidi ten pgyanan nen anak.
41: Tinawidan ni Jesus en lima nen anak sakay kinagi na, Talitha koum, gustu naid a kagiyn ay, Anak, umikat ka!
42: Pagdaka a ummikat en anak sakay naglakad. Sapulu ay ti duwwa a taon en idad na. Atanan nen naketa ten ginamet ni Jesus ay nagtaka.
43: Mahigpit a imbilin ni Jesus dikodi a dyan di ikagi maski kndeya en netan di a nangyari. Sakay inyutus na a pakann di dn en anak.