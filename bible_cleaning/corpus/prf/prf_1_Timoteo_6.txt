1: En alipin hidi ay dapat a gumalang ten amu di hidi tnni awan mapintasan en ngaran nen Diyos sakay en adal tam hidi.
2: Sakay ni en amu di ay kaparehu di a Cristiano ay dapat igalang di hidi gapu matkaka hidi ti pnnampalataya. Dapat di pa ngani a husayn en pgserbi di gapu en pagserbiyan di ay kaessa di ti pnnampalataya sakay pgmahal.
: Itoldu mu sakay pasunud i bagayid a hidi iyd.
3: Ni magtoldu en deyaman ti iba a adal, sakay awan nakaayun ten tunay a upos nen Panginoon a ti Jesu-Cristo sakay ten adal tungkul ten pagin-maka-diyos,
4: ay maghambug la peru awan ti tukoy. Talaga a ugali na dn i manusutid, sakay mkpagdibati tungkul ten upos hidi a magbunga la ti sllapan, kontraan, sestiyan, sakay siriyan.
5: Gugustu na bi a mkpagdibati ten tolay hidi a maduks ti pggisipan sakay awan tumenggi ten katutuhanan. En akala nen kona hidi had a tolay ay en rilihiyon ay paraan tnni yumaman.
6: Sabagay dikl ngani pakinabangid ten rilihiyon, ni en tolay ay makabetu a makontentu ten kalagayan na.
7: Awan kitam ti tawid a nyaman ti munduwiday, sakay awan kitam bi ti matawid kkkatay tam.
8: Kaya ngani a dapat kitamon a makontentu ni tehud kitamon a makan sakay mesulot.
9: Peru en masor hidi a yumaman ay matpduk ten toksu, sakay maekrutan hidi nen mgkaduks di hidi a kagustuwan a mngpalulung dikodi ten kamatayan sakay kapahamakan.
10: Gapu en pgmahal ten pilak ay paggubwatan nen atanan a maduks. Gapu ten kkkasor a yumaman, ay tehud a tolay a neadeyu dn ten pnnampalataya di a nakapangatd dikodi ti makpal a kalungkutan.
11: Peru siko, Timoteo, bilang tagapagserbi nen Diyos, ay umadeyu ka ti hidi iyd a bagay. Pilitn mu a mabiyag ti matuwid, maka-diyos, tehud pnnampalataya, pgmahal, pgtiis, sakay kahinahunan.
12: Ipaglaban mu ti hustu en pnnampalataya mu. Panindiganan mu ti mahusay en biyag a awan ti katapusan. Gapu iyn en nangdulawan nen Diyos dikomu, dikona a ipahayag mu ten atubengn nen makpal a tistigu en pnnampalataya mu knni Cristo.
13: Iyutus ku dikomu ten atubengn nen Diyos a mangatd ti biyag ten atanan, sakay ten atubengn ni Cristo Jesus a nangatd ti patunay knni Poncio Pilato,
14: a sunudn mu ti mahusay a tehud a katapatan en inyutus ku hidi dikomu hanggan ten kssoli nen Panginoon a ti Jesu-Cristo.
15: Dumemt siya ten netakda a panahun nen mapagpala sakay makapangyariyan a Diyos, Hari nen atanan a hari, sakay Panginoon nen atanan a panginoon.
16: Siya la en awan ti kamatayan, sakay nakapirmi ten demlag a awan malttngngan. Awan ti tolay a naketa dikona, oni maketa. Kao na en karangalan sakay kapangyariyan a awan ti katapusan. Amen.
17: Itoldu mu ten mgkayaman hidi ti nadididay a panahun a dyan hidi magmataas, sakay dyan hidi umasa ten kayamanan a lumipas la, nan ten Diyos a masagana a mangatd ten atanan para ten kasayaan tam.
18: Tolduwan mu hidi a maggamet ti maganda sakay magpakayaman ten mgkaganda hidi a gamet, magin handa a mangatd sakay tumulung ten kaparehu di.
19: Ni magkakonahud, ay makapagpuron hidi ti kayamanan para ten matatag a pundasyon para ten pademt a panahun sakay magkahud hidi ti tatarudan a biyag.
20: Nadid Timoteo, pakaingatan mu en nepagkatiwala dikomu. Sakay adeyuwan mu en uronan hidi a awan maka-diyos sakay awan ti kuwenta a kkkagiyn nen agum a tolay a karunungan peru bakn.
21: Gapu ten pgmaru-marunung di ay tehud a tolay a nelisi ten pnnampalataya di.
: Pagpalan kam nakuwan nen Diyos.