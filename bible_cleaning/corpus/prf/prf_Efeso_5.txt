1: Gapu minahal kam nen Diyos a anak na ay arign moy siya.
2: Mabiyag kam a putat ti pgmahal a kona knni Cristo. Gapu ten pgmahal na dikotam ay inyalay na en sadili na bilang masrrub a alay sakay handug ten Diyos.
3: Tolay kam nen Diyos, kaya awan dapat a maski mabanggit man dlla dikomoy a nangalunya kam oni naggamet ti nyaman a kalasi ni kahalayan oni kasakiman.
4: Dyan kam bi maggamet ti nyaman a malaswa oni awan ti kuwenta a pggupos sakay usekan a awan nerarapat. Nan, magin mapagpasalamat kam ten Diyos.
5: Tukoy moy dn a awan ti bahagi ten kahariyan ni Cristo sakay nen Diyos en tolay a mngngalunya, mahalay, sakay sakim, gapu en kasakiman ay essa a kalasi ni pgsamba ti diyos-diyosan.
6: Dyan kam padaya ten deyaman ten pamamag-itan nen pngngatuwiran a awan ti kuwenta. Gapu ti hidi iyd ay maiyamut en Diyos ten suwail hidi.
7: Kaya dyan kam mkpggagum dikodi.
8: Tenhud ay ked kam ten kadiklm, peru nadid ay ked kamon ten demlag, gapu ked kam ten Panginoon. Mabiyag kam nadid a kona nerarapat ten tolay hidi a ked ten demlag.
9: Gapu maganda, matuwid sakay tatarudan en gamet nen tolay a mabiyag ten demlag.
10: Pagadalan moy ni nya en makasaya ten Panginoon.
11: Dyan kamon mkpggagum ten tolay hidi a ked ten kadiklmman a awan ti ibunga a maganda. Nan ipeta moy dikodi a maduks en gamet di.
12: Makatagama a maski ni mabanggit man dlla en bagay hidi a gggamitn di ti lihim.
13: En atanan nen melantad ten demlag ay matukuyan ni nya a talaga iyud,
14: sakay melantad en atanan gapu ten demlag. Kaya kinagi na a,
: Lumukag ka, siko a netidug,
: umikat ka ti lllbbnggan muwen,
: sakay demlagan ka ni Cristo.
15: Kaya ingatan moy en kkkabiyag moy. Mabiyag kam a kona ten mgkatalinu hidi bakn a kona ten mangmang hidi.
16: Samantalan moy en pagkakataun hidi a makagamet kam ti maganda, gapu putat ti kadukssan i munduwiday nadid.
17: Dyan kam magin hangal. Intendiyn moy ni nya en kaluuban nen Panginoon.
18: Dyan kam maglasing, gapu dilan iyn ni magulu a kkkabiyag. Nan dapat kam a maputat ti Banal a Ispiritu.
19: Mgkansiyon kam ti kansiyon a pgsamba sakay kansiyon hidi a ispirituwal; mgkansiyon kam bi ti buu a pusu sakay magpuri ten Panginoon.
20: Pirmi kam a magpasalamat ten Diyos a Ama tam gapu ten atanan a bagay, ten ngaran nen Panginoon tam a ti Jesu-Cristo.
21: Pasakup kam ten balang essa bilang tanda nen pggalang moy knni Cristo.
22: Sikam a bbbi hidi, pasakup kam ten kkkabinga moy a kona ten pgpasakup moy ten Panginoon.
23: Gapu en lllaki en ulu nen kabinga na, kona knni Cristo a Tagapagligtas nen simbaan, a bggi na.
24: Ni konya a sakup ni Cristo en simbaan, ay kona bi hud, a dapat a pasakup en bbbi hidi ten atanan a bagay ten kkkabinga di.
25: Sikam a lllaki hidi, mahaln moy en kkkabinga moy a kona ten pgmahal ni Cristo ten simbaan. Inhandug na en biyag na para ten simbaan
26: tnni iyalay na ten Diyos, kttapos a malinisan ten pamamag-itan nen dinom sakay nen upos.
27: Ginamet na iyd tnni en simbaan ay meatubeng na ten sadili na bilang essa a maluwalhati a simbaan a awan ti nyaman a dunget oni kulubut, tnni magin banal sakay awan ti kapintasan.
28: Kona labi hud, dapat a mahaln nen lllaki en kabinga na a kona ten pgmahal na ten sadili na. Gapu en magmahal ten kabinga na ay magmahal ten sadili na.
29: Awan ti tolay a maiyamut ten sadili na a bggi. Nan pppakann na iyd sakay alagaan, kona ten gggamitn ni Cristo ten simbaan.
30: Sikitam ngani ay bahagi nen bggi na.
31: Kona ten kinagi nen kasulatan, Gapu ti iyd, ay iwarak nen lllaki en ama na sakay ten ina na, sakay magagum hidi ay ten kabinga na; sakay magin essa dn hidi.
32: Tehud a dikl a katutuhanan a ihayag i kasulatanid a iyd, a ten pangintendi ku ay tungkul ten kaugnayan ni Cristo ten simbaan.
33: Kaya sikam a kalllakiyan, mahaln moy en kkkabinga moy a kona ten sadili moy; sikam a bbbi hidi, igalang moy en kkkabinga moy hidi.