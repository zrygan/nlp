1: Nadid ti Jesus ay inggiyya nen Ispiritu nen Diyos ten kaparangan tnni toksuwn nen diyablo.
2: Nagkulsyon ti Jesus ti ppat a pulu a aldew ay ti gibi kaya nagalp siya ti hustu.
3: Dummemt en diyablo sakay kinagi na, Ni talaga a siko en Anak nen Diyos ay gamitn benid a tinapay i batuwiday hidi.
4: Peru tummbbig ti Jesus, Nakasulat,
: bakn la a ten tinapay a mabiyag i tolayid,
: nan ten bawat Upos a maggubwat ten Diyos.
5: Kttapos ay inyangay siya nen diyablo ten Templo ti Jerusalem ten Banal a siyudad. Sakay pingtakng na siya ten kalangkawan a bahagi nen Templo.
6: Kinagi nen diyablo dikona, Ni siko en Anak nen Diyos ay tumknig ka benid, gapu nakasulat,
: Ipebahala na ka ten anghel na hidi,
: sakay alalayan di ka ten lima di,
: tnni awan mesngdul ti batu i bsset muwen.
7: Tummbbig ti Jesus, Nakasulat bi ten Upos nen Diyos a, Dyan mu purbaan en Panginoon mu a Diyos.
8: Kttapos ay inyangay siya nen diyablo ten essa a malangkaw a bukid sakay pinatan-aw na dikona en atanan a kahariyan ti munduwiday sakay ten kapangyariyan di hidi.
9: Sakay kinagi nen diyablo knni Jesus, Iyatd ku dikomu i atananid a iyn ni lumuhud ka sakay sumamba ka dikoku.
10: Peru kinagi ni Jesus, Lumayas ka Satanas! Gapu nakasulat,
: En Panginoon mu a Diyos i dapat muwid a samban.
: Sakay siya la i dapat muwid a pagserbiyan.
11: Kttapos ay linakadan siya nen diyablo. Dummemt bi en anghel hidi sakay sinerbiyan di ti Jesus.
12: Dikona a nabareta ni Jesus a nepiresu ti Juan, ay nagsoli siya ti Galilea.
13: Peru awan dn siya ngyan ti Nazaret nan ti Capernaum dn. Iyd a banuwan ay ked ten adeni nen gilid nen Minalnu ti Galilea a sakup ni Zabulon sakay Neftali.
14: Nangyari iyud tnni matupad en kinagi ni Propeta Isaias a,
15: En lugar a Zabulon sakay en lugar a Neftali,
: ay dilan nen Hentil a tamu ten minalnu ten dibelyu ni Jordan
: ti Galilea nen Hentil hidi!
16: En tolay hidi a ked ten kadiklmman
: ay naketa ti mademlag a simbuwan!
: Para ten mgyan hidi ten diklm nen kamatayan
: ay sumikat en demlag.
17: Sapul ti panahunid a iyud ay nagsapul dn a mangaral ti Jesus. Kinagi na, Magsisi kamon sakay adggan moy dn en kasalanan moy hidi gapu adeni dn a dumemt en kahariyan dilanget.
18: Essa a aldew, mentras a maglakad ti Jesus ten gilid nen Minalnu ti Galilea ay netan na en duwwa a matkaka a de Simon a dddulawn di a Pedro sakay en kapatkaka na a ti Andres a kasalukuyan hidi a mamanti.
19: Kinagi ni Jesus dikodi, Mkkuyug kam dikoku, ta tolduwan takam a manilg ti tolay.
20: Pagdaka a inwarak nen matkaka en panti di hidi sakay nkkuyug hidi knni Jesus.
21: Nagtulos a naglakad ti Jesus sakay netan na bi en matkaka a de Santiago ay ti Juan a anak ni Zebedeo. Ked hidi ten abeng a kaguman di en ama di, sakay magayuma hidi ten panti di, sakay dinulaw bi hidi ni Jesus.
22: Pagdaka di a linakadan en abeng sakay en ama di, sakay nkkuyug hidi knni Jesus.
23: Linebut ni Jesus en buu a Galilea. Nagtoldu siya ten sinagoga di hidi sakay impangaral na en Maganda a Bareta tungkul ten pghari nen Diyos. Sakay pinagpiyya na en tolay hidi ten saket di hidi.
24: Nabareta nen tolay hidi ten lugar a Siria en tungkul ten ginamet hidi ni Jesus. Kaya inyangay di dikona en atanan nen tehud hidi a saket, en hinayup hidi, en mgpatay hidi sakay en lupug hidi. Atanan di ay pinagpiyya ni Jesus.
25: Gapu ti iyud ay inumunonud dikona en makpal a tolay a gubwat ti Galilea, Decapolis, Jerusalem, Judea sakay maski en ked hidi ten dibelyu ni Jordan.