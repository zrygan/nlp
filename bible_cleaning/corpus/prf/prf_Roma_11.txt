1: Nadid, iddi tanung kuwid: Intakwil dn beman nen Diyos en sadili na a banuwan? Awan! Sikn ay essa a Israelita a gubwat ten lahi ni Abraham sakay kabilang ten lahi ni Benjamin.
2: Awan intakwil nen Diyos en tolay hidi a pinili na dn sapul pa ten sapul. Awan moy beman tukoy en kinagi nen Kasulatan tungkul knni Elias? Dummaing siya ten Diyos kontra ten Israelita hidi.
3: Kinagi na, Panginoon binunu di en propeta mu hidi sakay rinbba di en pgtutudan ti alay. Sikn la en nabiyag a propeta, sakay gustuwk di pa a bunuwn!
4: Peru nya tbbigid dikona nen Diyos? Nngwarakk para ten sadili ku ti pittu a libu a lllaki a awan sumssamba ten diyos-diyosan a ti Baal.
5: Kona bi nadid a kasalukuyan, tehud palla a sasangan a ten pinili hidi nen Diyos gapu ten habag na.
6: Pinili ngani hidi gapu ten habag na, bakn a gapu ten gamet di. Gapu ni en pgpili nen Diyos ay ayun ten gamet nen tolay ay awan dn iyd makagi a kabaitan.
7: nya nadid? Awan naalap nen bansa a Israel en ginustu di. En pinili la hidi i nagkamitid had gapu makttug en pgguluwan nen agum.
8: Kona ten nakasulat
: Intdenan hidi nen Diyos ti ispiritu a awan makabati oni makaisip,
: tehud hidi a mata a awan maketa
: sakay bngbng a awan makasanig,
: hanggan nadid a panahun.
9: Sakay kinagi bi ni David,
: Magin ekrot nakuwan sakay patibung en pgpiyesta di,
: essa a kepalulungan di sakay parusa dikodi.
10: Rumaburab nakuwan en mata di tnni awan hidi maketa,
: sakay magkbbung nakuwan hidi ti hirap mentras a biyag hidi.
11: Iddi bi en tanung ku nadid: En kkkelisi beman ti tama a dilan ay tnni tulos a mawasak en Judio hidi? Awan! Nan, gapu ten kasalanan di, en kaligtasan ay ummabut ten Hentil hidi tnni sumeni en Israelita hidi dikodi.
12: Nadid, ni en kasalanan nen Israelita hidi ay nakapangatd ti masagana a pagpapala ti munduwiday sakay en kkkabagsak di ay nakapangatd ti masagana a pagpapala ten Hentil hidi, konya pa wd ni sumoli dn ten Diyos en buu a Israel!
13: Iddi nadid kagiyn kuwid dikomoy Hentil hidi. Gapu apostolk para dikomoy, ipagmadikl ku en tungkulin ku.
14: Gamitn ku iyd tnni sumeni en kasa Judio ku hidi, tnni maligtas maski ni en sangan dikodi.
15: Ni en pngtakwil dikodi ay nagin dilan tnni mesoli ten Diyos i munduwiday, en pngtanggap dikodi nen Diyos ay kona ten kkkabiyag a ruway nen patay hidi.
16: Ni banal en purumeru a tinapay a gubwat ten namasa a arina ay kona bi hud en buu a namasa. Sakay ni en gamot nen kayu ay banal, kona bi hud en pinget na hidi.
17: Ni kinttol en sangan a pinget nen kayu a olibo, sakay en pinget nen olibo a tawtaw ay intongku ten ponan na. Sikam a Hentil hidi ay kona ten tawtaw a olibo sakay nadid ay makabahagi kamon ten matatag a biyag a ispirituwal nen Judio hidi.
18: Alalahann mu a bakn a siko en mangbiyag ten gamot hidi, nan en gamot hidi en mangbiyag dikomu.
19: Kagiyn mu bi a, Kinttol en pinget hidi tnni mekabitk.
20: Tarud iyn. Kinttol hidi gapu awan hidi summampalataya ten Diyos, peru intongku ka gapu summampalataya ka dikona. Kaya dyan ka magmadikl; nan magkahud ka ti nteng ten Diyos.
21: Gapu ni en tatarudan hidi a pinget ay awan sinayangan nen Diyos, siko pa beman a kasayangan na?
22: Hddi tam a ketan en kabaitan nen Diyos sakay mahigpit ten pghatul na. Maghatul siya a tehud a kaparusaan ten nagkasala hidi dikona, peru mabait siya dikomoy ni manatili kam ten kabaitan na. Ni awan, ay kttuln na kam bi.
23: En Judio hidi ay itongku na a ruway ten ponan ni sumampalataya hidi, gapu kaya iyud a gamitn nen Diyos.
24: Ni siko a pinget nen olibo a tawtaw ay netongku ten tunay a olibo, maski ni kontra ten tama a paraan, ay lalu a alistu a itongku ten ponan en tunay a pinget na.
25: Kkkapatkaka hidi, tehud a essa a lihim a katutuhanan a gustu ku a matukuyan moy tnni awan magin mataas en pangileng moy ten sadili moy. En pgmatigas nen Judio hidi ay pansamantala. Umalay la iyud a hanggan mabuu en bilang nen Hentil hidi a makaadeni ten Diyos.
26: Ni konahud, ay maligtas en buu a Israel, kona ten nakasulat
: Maggubwat ti Zion en Tagapagligtas.
: Ibutan na en kadukssan ten lahi ni Jacob.
27: Sakay iddi en magin kasunduwan ku dikodi
: ni patawadn ku dn en kasalanan di hidi.
28: Gapu tinanggiyan nen Israelita hidi en Maganda a Bareta, nagin kadima hidi nen Diyos, sakay sikam a Hentil hidi en nakinabang. Peru gapu hidi en pinili nen Diyos, mahal na hidi, alang-alang ten ninunu di hidi.
29: Gapu awan magbabagu en Diyos tungkul ten kaluub na hidi sakay pgdulaw.
30: Tenhud, sikam a Hentil hidi ay awan sumssunud ten Diyos, peru nadid, sikam ay nakatanggap ten habag nen Diyos dikona a summuway en Judio hidi.
31: Gapu ten habag nen Diyos a naranasan moy, ay sssuwayn bi nadid nen Judio hidi en Diyos, tnni maranasan di bi nadid en habag na.
32: Gapu pinabayan nen Diyos a maalipin nen kasalanan di en atanan a tolay tnni mepabati dikodi en habag na.
33: Tunay ti kadikl en kayamanan nen Diyos! Awan masukat en karunungan na sakay kaalaman! Deya en makapngpaliwanag ten disisyon na hidi? Deya en makaintendi ten paraan na hidi? Kona ten nakasulat,
34: Deya en makatukoy ten isip nen Panginoon?
: Deya en maari a magin tagapayu na?
35: Deya en nakapangatd ti nyaman dikona
: a dapat na a bayadan?
36: Gapu en atanan a bagay ay gubwat dikona, ten pamamag-itan na, sakay kao na. Kao na en karangalan a awan ti katapusan! Amen.