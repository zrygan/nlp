1: Nadid, kllipas nen kaduwwa a aldew, ay tehud a kasalan ti Cana a sakup ni Galilea. Ked haud en ina ni Jesus.
2: Imbitadu bi de Jesus ay ten disepulus na hidi ten kasalan.
3: Naubusan hidi ti alak ten handaan. Kaya kinagi nen ina ni Jesus dikona, Naubusan dn hidi ti alak.
4: Kinagi ni Jesus, Dyank mu dipalonguwan. Bakn palla a iyd en tama a odas.
5: Kinagi nen ina na ten mgserbi hidi, Gamitn moy en nyaman a kagiyn na dikomoy.
6: Tehud a nnm a tapayan a maglasn ti manga duwwa a pulu hanggan tllu a pulu a galon. Hidi iyd ay nehanda para pggugasan nen Judio hidi ayun ten relihiyon di.
7: Kinagi ni Jesus ten mgserbi hidi, Sigi putatn moy ti dinom tapayanen hidi.
: Pinutat di ngani en tapayan hidi.
8: Sakay kinagi na dikodi, Mangsigit kam sakay iyangay moy ten tagapamahala ten kasalan.
: Nangsigit ngani hidi sakay inyangay di ten tagapamahala ten kasalan.
9: Dikona ennaman nen tagapamahala ten kasalan en dinom a nagin alak ay awan na tukoy ni hdya iyud a naggubwat. Peru tukoy nen mgserbi hidi a nangsigit. Kaya dinulaw nen tagapamahala en lllaki a kinasal.
10: Kinagi na, En masarap a alak en purumeru a iluwas sakay iluwas en mahina a kalasi ni alak ni makpal dn a mainom en tolay hidi. Peru siko ay indimudyan mu a inluwas en masarap a alak.
11: Iyd a ginamet ni Jesus ti Cana, en kapurumeruwan a ginamet na a himala. Ten pamamag-itan ni iyud ay nehayag en kapangyariyan na sakay naniwala en disepulus na hidi.
12: Kttapos ni iyud, ay ummangay de Jesus ti Capernaum. Kaguman na en ina na, sakay en kkkapatkaka na hidi ay ten disepulus na hidi. Sakay nktulos hidi haud ti sangan a aldew.
13: Nadid, dikona a adeni dn en Piyesta nen Aldew nen Pgtalib nen Judio hidi, ay ummangay ti Jesus ti Jerusalem.
14: Ten kssddp na ten Templo, ay netan na en tolay hidi a maglaku-laku. Maglaku hidi ti kabakaan, tupa sakay kalapati, sakay netan na bi haud en mgpalit hidi ti pilak.
15: Naggamet ti Jesus ti pghaplit a lubid sakay intabuy na a paluwas ten Templo en mglaku-laku hidi, pati en baka hidi sakay tupa hidi. Insapwar na en pilak nen mgpalit hidi sakay impgpasakb na en lamisaan di hidi.
16: Sakay kinagi na ten maglaku hidi ti kalapati, Ibutan moy hddi hidi iyn, bakin ginamet moy a palengki en bilay nen Ama ku?
17: Naala-ala nen disepulus na hidi en nesulat ten kasulatan a, En pgsurug ku ten bilay mu ay kumn a apoy a maggerab ti pusu kuwiday.
18: Gapu haud, ay tinanung siya nen pinunu hidi nen Judio hidi, kinagi di, nya i mepeta muwid dikomi a himala, tnni patunay a tehud ka a karapatan a gamitn iyd?
19: Tummbbig ti Jesus, Rbban moy i Templowid a iyd sakay ten alay nen tllu a aldew ay itakng ku iyd a ruway.
20: Kinagi nen pinunu hidi nen Judio hidi, Samantala ppat a pulu ay ti nnm a taon a ginamet i Templowid a iyd? Sakay nadid ay itakng mu la ti tllu a aldew?
21: Peru en Templo a kinagi ni Jesus ay en bggi na.
22: Kaya, dikona nabiyag siya a ruway ten katllu a aldew, ay naala-ala nen disepulus na hidi iyud a kinagi na. Sakay lalu hidi a naniwala ten kasulatan sakay ten intoldu hidi ni Jesus.
23: Nadid, ten Piyesta nen Aldew nen Pgtalib ti Jerusalem, ay makpal en summampalataya knni Jesus ten dikona ketan di en himala hidi a ginggamet na.
24: Peru awan nagtiwala ti Jesus dikodi gapu tukoy na en ked ten isip di.
25: Awan dn siya kailangan a baretaan tungkul ten deyaman, gapu tukoy na en ked ten isip nen atanan a tolay.