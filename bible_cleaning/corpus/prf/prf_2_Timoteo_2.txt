1: Nadid, Timoteo a anak ku, magpakatatag ka ten pamamag-itan nen pkpagkaessa tam knni Cristo Jesus.
2: En ngkasanig mu dikoku a toldu ten atubengn nen makpal a tistigu, ay itoldu mu ten mapagkatiwalaan hidi a tolay a maari bi a magtoldu ten agum.
3: Mkpagtiis ka ti kahirapan bilang matapat a sundalu ni Cristo Jesus.
4: En essa a sundalu ay awan dapat a makialam ten bagay hidi a awan pangsundalu, nan pagsumikapan na a mapasaya en pinunu na.
5: En essa a mggayam ay awan manalu ni awan sumunud ten patakaran nen ayam.
6: En masipag a mggaradu en dapat a makinabang ten dipalongu a bahagi nen ani na.
7: Pagisipan mu en kinkkagi ku, ta ipaintendi nen Panginoon i atananid a iyd dikomu.
8: Alalahann mu ti Jesu-Cristo, en nabiyag a ruway, sakay naggubwat ten lahi ni David. Iyd en Maganda a Bareta a ipppangaral ku,
9: sakay siya iyd en dahilan nen pgdusa ku sakay kkkepiresu a kona ten mgbabonu. Peru maski nikan ay awan mepiresu en upos nen Diyos.
10: Pinagtiisan ku en atanan a bagay alang-alang ten pinili hidi nen Diyos. Tnni magkahud bi hidi ti kaligtasan sakay ti biyag a awan ti katapusan a gubwat knni Cristo Jesus.
11: Tatarudan i kakagiyanid a iddi
: Ni matay kitam a kaguman ni Cristo,
: ay mabiyag kitam bi a kaguman na.
12: Ni magtulos-tulos kitam a magtiis,
: ay mkpaghari kitam bi a kaguman na.
: Ni ikasaniki tam siya,
: ay ikasaniki na kitam bi.
13: Ni awan kitam magin matapat,
: ay manatili siya a tapat,
: gapu awan na maari a adggan en sadili na.
14: Ipaala-ala mu dikodi i bagayid a iyd, sakay bilinn mu hidi ten ngaran nen Diyos a dyan hidi mkpgdadibati. Awan iyd ti meatd a maganda, nan mepahamak la en mgsanig hidi.
15: Pilitn mu a magin karapatdapat ka ten pangileng nen Diyos. Tagapagserbi a awan ti dapat a ikasaniki, sakay tapat a tagapagtoldu ten mensahi nen katutuhanan.
16: Iwasan mu en uronan hidi a malaswa sakay awan ti serbi, gapu hidi iyd en magin dahilan nen kadeyu nen tolay hidi ten Diyos.
17: Hidi iyd a toldu ay kumn a kanser a kumalat ten bggi. Kabilang dikodi de Himeneo ay ti Fileto.
18: Linakadan di dn en dilan nen katutuhanan sakay ggguluwn di en pnnampalataya nen agum gapu ten pgtatoldu di a nangyari kanon en kkkabiyag a ruway.
19: Peru matibay en pundasyon a indtton nen Diyos, sakay nemarka haud a, Tukoy nen Panginoon ni deya en tunay a tolay na, sakay, Atanan nen magkagi a ked ten Panginoon ay kailangan a umadeyu ten kasalanan.
20: Ten essa a dikl a bilay ay tehud a sari-sari a kagamitan: tehud a yari ti gintu sakay silber, sakay tehud bi a yari ti kayu sakay luta. Tehud bi kagamitan a para ten dikl a handaan sakay tehud a pang-aldew-aldew.
21: Ni deyaman en umadeyu ten gamet a maduks ay magkakona ten kagamitan hidi a para ten dddekl a handaan, malinis sakay karapatdapat a gamitn nen makkkao para ten mgkaganda hidi a gamet.
22: Adeyuwan mu en atanan a mgkaduks a hilig ni kabataan, sakay pagsikapan mu en gamet a matuwid, matapat, mapagmahal sakay mapayapa, mk-agum ka ten tolay hidi a tehud a malinis a pusu a dumulaw ten Panginoon.
23: Iwasan mu en awan hidi ti kuwenta a pkpagdibati, gapu meangay la iyn ti pamgdadema.
24: Awan ka dapat a mkdima bilang tagapagserbi nen Diyos, nan dapat ka a magin mabait a mkpggagum ten atanan, mahusay a magtoldu sakay matiyaga,
25: sakay mahinahun a ituwid mu en kumontra hidi dikomu. Ta bakay pagkaluuban hidi nen Diyos a magsisi sakay matukuyan di en katutuhanan.
26: Ni magkakonahud ay mademlagan en isip di sakay makalaya hidi ten ekrot nen diyablo a nangdikp sakay nangalipin dikodi.