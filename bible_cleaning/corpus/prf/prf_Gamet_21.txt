1: Nadid, kttapos mi a de Pablo a nagpaalam dikodi ay nggabeng kami a patamu ti Cos. Ten kinailawan ay dummemt kami ti Rodas sakay sapul haud ay nagtulos kami ti Patara.
2: Dinemttan mi haud en essa a barku a patamu ti Fenicia kaya ummagton kami a summakay haud.
3: Dinemt mi en tapat ni Cyprus a matan-aw ten dang ti kawiri. Sakay nagtulos-tulos kami a hanggan ti Siria peru pummundu kami ti Tiro gapu nagdiskarga en barku.
4: Inaryok mi en disepulus hidi haud sakay nktulos kami dikodi ti sasimba. Ten tulung nen Ispiritu ay kinagi di knni Pablo a dyan siya tumulos ti Jerusalem.
5: Peru kddemt nen aldew a kllakad mi, ay intugn di kami hanggan ten luwas nen banuwan, kaguman en kkkabinga di ay ten anak di hidi. Dikona dumemt kami ten pgpunduwan ten gilid nen diget ay lummuhud kami a atanan sakay nagdasal.
6: Kttapos mi a nagpaalam dikodi ay summakay kami ten barku sakay ummuli dn bi hidi.
7: Sapul ti Tiro ay nagtulos kami a nagbiyahi a hanggan dummung kami ti Tolemaida. Nkpagketa kami ten mnnampalataya hidi sakay ngyan kami haud ti saldew.
8: Ten rumuway a aldew ay nagtulos kami ti Cesarea. Nktulos kami ten bilay ni Felipe a mngngaral ten Maganda a Bareta. Essa siya ten pittu a napili tenhud ti Jerusalem.
9: Tehud siya ppat a anak a dalaga a puru a propeta.
10: Dikona a lummipas en sangan a aldew a ked kami haud ay tehud a dummemt a essa a propeta a gubwat ti Judea a Agabo en ngaran na.
11: Ummadeni siya dikomi sakay inalap na en sinturon ni Pablo. Pinungu na en sadili na a bsset ay ten lima na sakay kinagi na, Iddi en kinagi nen Banal a Ispiritu. Kona had en gamitn nen Judio hidi ti Jerusalem ten makkkao ti sinturonid a iddi, sakay iyentrega di siya ten Hentil hidi.
12: Ten pkkasanig mi ten kinagi na ay impkkekagbi mi sakay nen tolay hidi haud knni Pablo a dyan dn siya umangay ti Jerusalem.
13: Peru kinagi ni Pablo, Nangnya kam? Bakin magsanget kam? Laluwk moy la a palungkutn! Nakahandak bakn la a mapungu ti Jerusalem nan maski matayk alang-alang ten ngaran nen Panginoon a ti Jesus.
14: Dikona nabati mi a awan mi siya mapugd ay pinabayan mi dlla siya. Kinagi mi a, Masunud en kaluuban nen Panginoon.
15: Kllipas nen sangan a aldew ay rummektat kami a patamu ti Jerusalem.
16: Nkkuyug dikomi en sasangan a disepulus a taga-Cesarea. Inyangay di kami ten bilay ni Manason a taga-Cyprus sakay haud kami a nktulos. Ti Manason ay nanalay dn a mnnampalataya.
17: Nadid, kddemt mi ti Jerusalem ay tinanggap kami ti mahusay nen mnnampalataya hidi haud.
18: Ten ruway a aldew ay bummisita kami a de Pablo knni Santiago. Ked bi haud en pinunu hidi nen simbaan ti Jerusalem.
19: Binati hidi ni Pablo sakay inessa-essa na a imbareta dikodi en atanan a ginamet nen Diyos ten Hentil hidi ten pamamag-itan nen pgserbi na.
20: Dikona nasanig di iyud ay nagpuri hidi ten Diyos. Kttapos ay kinagi di knni Pablo, Tukoy mu kapatkaka, tehud dn a sangan a libu a Judio en summampalataya knni Jesus. Mahigpit bi en pgtupad di ten Kautusan.
21: Nabareta di a tinolduwan mu kan en atanan a Judio a mgyan ten banu-banuwan nen Hentil a dyan di sunudn en Kautusan ni Moises. Kinagi mu kan pa bi a dyan di dn turiyn en anak di sakay dyan di sunudn en kaugaliyan nen Judio hidi.
22: nya nadid dapat tamid a gamitn? Siguradu a mabareta di dn a dummemt ka.
23: Kaya kona hddi i gamitn muwid. Tehud hddi a ppat a lllaki a tehud a panata.
24: Ikuyug mu hidi sakay mkpagtupad ka bi ten pglinis ayun ten Kautusan. Bahala ka dn ten atanan nen magastus tnni makapagpapolpok dn hidi. Ti paraanid a iyud ay matukuyan nen atanan a Judio a kakabuliyan en nabareta di tungkul dikomu, nan sumssunud ka ten Kautusan ni Moises.
25: Tungkul ten Hentil a mnnampalataya ay sinulatan mi hidi a nagkaessaan mi a dyan hidi kuman ti nyaman a makan a neatang ten diyos-diyosan, sakay dyan kuman ti digi sakay hayup a nabitti sakay dyan mangalunya.
26: Kaya ruway a aldew ay kinuyug ni Pablo en lllaki hidi ten Templo sakay sabay hidi a nangtupad ten panata di a pglinis. Kttapos ay summddp siya ten templo sakay impakapospos na ni hanggan nikan en alay nen pgtupad ten panata di a pglinis, tnni makapagalay en balang essa dikodi.
27: Nadid, dikona adeni dn a matapos en pittu a aldew ay netan nen sangan a Judio a taga-Asia ti Pablo a ked ten Templo. Sinulsulan di en atanan nen tolay a manggulu, sinunggaban di siya sakay tulos a dinikp.
28: Ipppkraw di a, Kabanuwan mi hidi, tulungan moy kami! Saiddi en tolay a mgtatolduwn ten atanan a tolay maski ni hdya siya a makademt ti kontra ten Israelita hidi, ten Kautusan ni Moises, sakay kontra ten Templo. Awan na inggalang i Templo tamiday, tehud pa siya a ingkuyug a Hentil a summddp, diningttan na en banal a lugar!
29: Kona hud en patama di gapu netan di ti Pablo ten siyudad a kaguman ti Trofimo a taga-Efeso. En akala di ay ingkuyug siya ni Pablo ten Templo.
30: Nagkagulu ten buu a siyudad gapu ten nasanig di a bareta. Sinunggaban di ti Pablo sakay binerber di a paluwas ten Templo sakay insiradu en pintuwan.
31: Bunuwn di dn nakuwan ti Pablo peru nabareta nen pinunu nen sundalu hidi a gulu i buu a Jerusalem.
32: Kaya ingkuyug nen pinunu nen sundalu hidi en upisyal na hidi sakay sundalu na hidi a tamu ten pppgyanan nen kaguluwan. Pkketa nen tolay hidi dikodi ay inyemang di en pgblbg di knni Pablo.
33: Inadeniyan nen pinunu nen sundalu hidi ti Pablo sakay dinikp na. Inyutus na ten sundalu na hidi a punguwn di siya ti duwwa a kadena. Sakay intanung na, Deya iyd a tolay? Sakay nya i kasalanan naid?
34: Awan parehu en ipppkraw nen tolay hidi. Gapu ten kaguluwan ay awan maliwanagan nen pinunu nen sundalu hidi ni nya en tatarudan a pangyayari kaya inyutus na a iyangay ti Pablo ten kampu di.
35: Kddemt di ten agdenan ay ingkat dlla nen sundalu hidi ti Pablo gapu ummondug en gulu
36: nen tolay hidi a umunonud dikodi sakay ipppkraw di, Bunuwn siya.
37: Dikona isddp palla nen sundalu hidi ti Pablo ten kampu di ay nk-oron siya ten pinunu nen sundalu hidi. Kinagi na, Maari taka a makauron? Kinagi nen pinunu nen sundalu hidi, Makabetu ka bali a magupos ti Griego?
38: Ni konahud ay bakn a siko en taga-Egipto a pinunu nen ppat a libu a armadu a lllaki a nklaban dikomi sakay tinumalon hidi.
39: Tummbbig ti Pablo, Essak a Judio a taga-Tarso ti Cilicia a tanyag ti iyd a siyudad. Magpermisuwk pay dikomu a pakultadank mu a magupos ti tolayiday hidi.
40: Pinakultadan siya nen pinunu nen sundalu hidi a magupos kaya tummakng siya ten balitang nen agdenan sakay sininyasan na en tolay hidi a tumahimik. Dikona tahimik dn hidi a atanan ay nagupos dn ti Pablo ti upos ni Hebreo.