1: Netan ku en essa a kasulatan a tatawid nen mggetnud ten trono ten kawanan na a lima. Tehud a sulat a magdili-dilipot, sakay nasiraduwan ti pittu a silyu.
2: Sakay naketak bi ti makapangyariyan a anghel a intanung na ti mabegsk, Deya en karapatdapat a mangsida ten silyu sakay mangbukas ten kasulatan?
3: Peru awan ti ketan maski ni essa dilanget man, ti lutaiday, oni maski ti disalad ni lutaiday, a maari a mangbukas sakay mangileng ten lasn nen kasulatan.
4: Minagsangetk ti hustu gapu awan ti netan a karapatdapat a mangbukas sakay mangileng ten lasn na.
5: Peru kinagi dikoku nen essa ten tagapangasiwa hidi, Dyan ka dn magsanget! Ilingn mu, en Leon a gubwat ten lahi ni Juda, en anak ni David, en nagtagumpay. Siya en tehud a karapatan a mangsida ten pittu a silyu sakay mangbukas ten kasulatan a nalukot.
6: Kttapos ay tehudk a netan a essa a Kordero a mgtakng ten pag-itan nen tagapangasiwa hidi sakay nen trono a napalebutan nen ppat a linalang a biyag. Tehud a palatandaan a binunu dn siya. Tehud siya a pittu a saduk, sakay pittu a mata, siya iyd en pittu a ispiritu nen Diyos a pinaangay na ti buuwiday a mundu.
7: Ummadeni en Kordero sakay ginewat na en kasulatan ten kawanan a lima nen mggetnud ten trono.
8: Ten pkkaalap na ten kasulatan, ay linumuhud ten atubengn nen Kordero en ppat a linalang a biyag, sakay en duwapulu ay ti ppat a tagapangasiwa. Tehud a manga tawid a alpa en balang essa sakay gintu a malukung a putat ti insenso, a siya iyd en dasal nen tolay hidi nen Diyos.
9: Sakay ngkansiyon hidi ti bigu a kansiyon a kona hddi
: Siko en karapatdapat a mangalap ten kasulatan
: sakay mangsida ten silyu na hidi.
: Gapu binunu di ka, sakay ten pamamag-itan nen digi mu ay tinubus mu para ten Diyos en atanan a tolay,
: ten bawat lahi, upos, banuwan, sakay bansa.
10: Ginamet mu hidi a essa a lahi ni hari sakay kapadiyan
: a magserbi ten Diyos;
: sakay maghari hidi ti lutaiday.
11: Kileng ku a ruway ay nasanig ku en boses nen linibu-libu sakay minilyon-milyon a anghel. Pinalebutan di en trono, sakay en ppat a linalang a biyag, sakay en tagapangasiwa hidi.
12: Ikkkansiyon di ti mabegsk a
: En Kordero a binunu ay karapatdapat
: a tumanggap ti kapangyariyan, kayamanan, karunungan, begsk,
: karangalan, papuri sakay pggalang!
13: Sakay nasanig ku a mamagkansiyonan en atanan a linalang dilanget, ti lutaiday, disalad ni lutaiday, ten diget sakay ten atanan a ked haud
: Iyatd ten mggetnud ten trono sakay ten Kordero,
: en kapuriyan sakay karangalan, kaluwalhatian sakay kapangyariyan
: a awan ti katapusan!
14: Sakay tummbbig en ppat a linalang a biyag, Amen! Sakay linumuhud en atanan nen tagapangasiwa hidi sakay sinumamba.