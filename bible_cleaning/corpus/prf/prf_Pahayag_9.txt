1: Nadid, dikona yopyopan nen kalimma a anghel en trumpeta na, ay naketak ti essa a biton a natpduk ten luta; inyatd ten biton en susi nen bbut a tunay ti kadsalad.
2: Dikona bukasan na en bbut ay lummuwas en asok a mabagl a kumn a asok nen dikl a tutud, kaya dinumiklm en aldew sakay en kalawakan.
3: Minamagluwasan en dudun hidi ten asok sakay kinumalat ten luta. Natdenan hidi ti kapangyariyan a mangpasaket ti kona ten dggs nen nnepet.
4: Nakagiyan hidi a dyan di sidan en lamon hidi, kakayuwan oni nyaman a mula. Nan en tolay la hidi a awan ti marka nen Diyos ten muding di en pasaketan di.
5: Awan napakultadan en dudun hidi a bunuwn en tolay hidi, nan pahirapan di la hidi ten alay nen limma a bulan. Kumn a dggs nen kagat ni nnepet en kagat nen dudun hidi.
6: Ten alay ni panahunid a iyud ay aryokn nen tolay hidi en kamatayan, peru awan di ketan. Gustuwn di a matay, peru adeyuwan hidi nen kamatayan.
7: Kumn a kabayu a nakahanda para ti labanan en dudun hidi. Tehud hidi a kumn a kurona a gintu, sakay en rupa di ay kumn a rupa ni tolay.
8: Kumn a buuk ni bbbi en buuk di, sakay kumn a ngipn ni leon en ngipn di.
9: Tehud a takp en rakaw di a baluti a bakal, sakay en lapaklapak nen pakpak di ay kumn a karudukud nen makpal a karuwahe a guyud ni kabayu a pasugud ti labanan.
10: Tehud hidi a ipos a tehud a tibu a kona ten nnepet. Ked ten ipos di en kapangyariyan di a magpasaket ti tolay ten alay nen limma a bulan.
11: En pinunu di ay en anghel a mgbantay ten bbut a tunay ti kadsalad. En ngaran na ten upos a Hebreo ay Abadon, sakay ti Griego ay Apolion en kahulugan na ay Tagapagsida.
12: Linumipas dn en purumeru a pahirap; tehud padi a duwwa a pademt.
13: Dikona yopyopan nen kannm a anghel en trumpeta na, ay nasanig ku en boses a maggubwat ten ppat a suluk nen gintu a altar a ked ten atubengn nen Diyos.
14: Kinagi na ten kannm a anghel a tehud a trumpeta, Okbisan mu en ppat a anghel a nakagapus ten gilid nen dikl a dinom a Eufrates.
15: Kaya pinalaya en ppat a anghel ay tnni mangbunu ten katllu a bahagi nen atanan a tolay ti munduwiday. Sadya a nelaan hidi para ti iyd ten tama a odas, aldew, sakay taon.
16: Nakagi dikoku a en bilang nen sakup di a sundalu a nakakabayu ay duwwa a datos a milyon.
17: Netan ku ten pamamag-itan nen pangitain en kabayu hidi. En mgkabayu hidi ay tehud a baluti a madidig a kakulor ni apoy, asul a kumn a safiro, sakay madilaw a kumn a asupre. Kumn a ulu ni leon en ulu nen kabayu hidi, sakay tehud a magluwas ten ngusu di a apoy, asok, sakay asupre.
18: Hidi iyd en tllu a salot a nangbunu ten katllu a bahagi nen katolayan ti munduwiday, apoy, asok, sakay asupre a magluwas ten ngusu di.
19: En kapangyariyan nen kabayu hidi ay ked ten ngusu di, sakay ten ipos di. En ipos di ay kumn a biklat a tehud a ulu, saiyd en gamitn di a pagpasaket ti tolay.
20: En tolay hidi a nawarak, en awan hidi natay ten salot ay awan hidi nagsisi. Awan hidi inumimang a magsamba ten dimonyo hidi, sakay ten diyos-diyosan hidi a hidi labi en nanggamet. Diyos-diyosan hidi a gintu, silber, tangsu, batu, sakay kayu a awan maketa, makasanig, oni makalakad.
21: Awan di bi pinagsisiyan en pmmunu di, pgdaya, pngngalunya sakay pgtakaw.