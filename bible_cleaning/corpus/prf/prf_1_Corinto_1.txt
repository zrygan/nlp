1: Iyd a sulat ay gubwat knni Pablo a dinulaw ayun ten kaluuban nen Diyos tnni magin apostol ni Cristo Jesus, sakay gubwat knni Sostenes a kapatkaka tam.
2: Para iyd ten simbaan nen Diyos a ked ti Corinto, sikam a pinili hidi nen Diyos a magin kao na ten pamamag-itan nen pkpagkaessa knni Cristo Jesus. Kumona bi ten atanan a tolay a ked ten atanan a lugar a dumulaw ten ngaran nen Panginoon a ti Jesu-Cristo, a Panginoon tam a atanan.
3: Magkahud kam nakuwan ti pagpapala sakay kapayapaan a gubwat ten Diyos a Ama tam sakay gubwat ten Panginoon tam a ti Jesu-Cristo.
4: Pirmiyk a magpasalamat ten Diyos gapu ten pagpapala hidi a inyatd na dikomoy ten pamamag-itan ni Cristo Jesus.
5: Gapu ten pkpagkaessa moy knni Cristo, ay nagin masagana kam ten atanan a bagay, magin ti pggupos sakay kaalaman.
6: En katutuhanan a tungkul knni Cristo ay malinaw a ketan dikomoy,
7: kaya awan kam nagkulang ten nyaman a pagpapala a ispirituwal, mentras a maguray kam ten kssoli nen Panginoon tam a ti Jesu-Cristo.
8: Gamitn na kam a matatag hanggan ten katapusan tnni awan kam ti kapintasan ten aldew nen Panginoon tam a ti Jesu-Cristo.
9: Matapat en Diyos a nangdulaw dikomoy tnni mkpagkaessa ten Anak na a ti Jesu-Cristo a Panginoon tam.
10: Kkkapatkaka ku hidi, ipkpgguron ku dikomoy, ten ngaran nen Panginoon tam a ti Jesu-Cristo, a magkaessa kam sakay dyan kam mamagkampi-kampiyan, magin ti isip sakay layunin.
11: Gapu imbareta dikoku nen kaguman hidi ni Cloe a mamgdadema kam kan.
12: Iddi gustu kuwid a kagiyn: tehud a magkagi a, Knni Pablowk; tehud bi a magkagi a, Knni Apolosk. Tehud pa a agum magkagi a, Knni Pedrowk, sakay tehud bi a iba bi a magkagi a, Knni Cristowk.
13: Bakin? Nahati beman ti Cristo? Ti Pablo beman en nepaku ten kudus para dikomoy? Bininyagan kam beman ten ngaran na?
14: Salamat ten Diyos ta awank ti bininyagan dikomoy maliban la knde Crispo sakay ti Gayo.
15: Kaya awan moy makagi a nabinyagan kam ten ngaran ku.
16: Maala-ala ku bali, bininyagan ku bi en pamilya ni Estefanas. Maliban dikodi ay awank dn ti matandaan a bininyagan ku.
17: Gapu inutusank ni Cristo, bakn a para magbinyag nan para mangaral ten Maganda a Bareta. Impangaral ku ngani iyd, peru bakn a ten pamamag-itan nen pggupos sakay karunungan ni tolay, tnni awan mawanan ti halaga en kkkatay ni Cristo ten kudus.
18: En mensahi a tungkul ten kkkatay ni Cristo ten kudus ay kamangmangan para ten tolay hidi a tawtaw, peru iyd ay kapangyariyan nen Diyos para dikotam a ligtas hidi.
19: Gapu nesulat a, Sidan ku en karunungan nen mgkarunung hidi, sakay pawanan ku ti halaga en katalinuwan nen mgkatalinu hidi.
20: nya nadid halagaid nen mgkarunung hidi, en maistu hidi nen Kautusan, en mgkalalaki a dibatista ti panahunid a iyd? Ipeta nen Diyos a en karunungan ti munduwiday ay kahangalan la.
21: Gapu ten karunungan nen Diyos, ay awan na impakultad a matukuyan siya nen tolay ten pamamag-itan nen karunungan di. Nan ginustu na a iligtas en magpasakup hidi dikona ten pamamag-itan nen Maganda a Bareta a ipppangaral mi, a ten pangileng nen agum ay kahangalan.
22: En Judio hidi ay magaryok ti himala bilang katunayan. Sakay karunungan bi en aryokn nen Griego hidi.
23: Peru en ipppangaral mi ay ti Cristo a nepaku ten kudus, a para ten Judio ay essa a kesngdulan sakay para ten Hentil hidi ay kahangalan.
24: Peru ten dinulaw hidi nen Diyos, magin Judio man oni Griego, ti Cristo en kapangyariyan sakay karunungan nen Diyos.
25: Gapu en akala di a kahangalan nen Diyos ay karunungan a mas higit ten karunungan nen tolay, sakay en akala di a kahinaan nen Diyos ay begsk a mas higit ten begsk nen tolay.
26: Kkkapatkaka hidi, alalahann moy en kalagayan moy dikona dulawn kam nen Diyos. Sasangan la dikomoy en makagi a marunung, makapangyariyan sakay kabilang ten tanyag hidi ayun ten pangileng nen tolay.
27: Peru pinili nen Diyos en nebilang hidi a hangal ti munduwiday tnni ipatagama en mgkarunung, sakay pinili na en nebilang hidi a mgkahina tnni ipatagama en mgkabegsk.
28: Pinili na en mgkababa hidi a tolay, en awan hidi ti halaga, sakay en mgkahina hidi ti munduwiday tnni pawanan ti halaga en mgkataas hidi a tolay ti munduwiday.
29: Kaya awan ti deyaman a maari a magmadikl ten atubengn nen Diyos.
30: Naggubwat dikona en biyag moy gapu ten pkpagkaessa moy knni Cristo Jesus, a siya en ginamet a karunungan tam. Ten pamamag-itan na bi ay imbilang kitam a matuwid, pinagin-banal sakay inligtas nen Diyos.
31: Kaya ngani, kona ten nesulat a, En ginamet nen Panginoon en dapat a ipgmadikl nen masor a magmadikl.