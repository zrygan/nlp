1: Nadid, ti aldewid a iyud ay lummuwas ti Jesus ten bilay sakay angay siya nggetnud ten gilid nen minalnu.
2: Sakay pinalebutan siya nen tunay ti kakpal a tolay kaya summakay siya ten abeng. Ummetnud siya sakay nagtoldu ten katolayan a mgtakng ten gilid nen minalnu.
3: Tinolduwan na hidi ti makpal a bagay ten pamamag-itan ni talinhaga, kinagi na, Tehud a essa a tolay a angay nagsabug.
4: Ten pgsabug na ay tehud a bine a neragrag ten adeni nen dilan, dummemt en ibun hidi sakay tinoktok di iyud.
5: Tehud bi a bine a neragrag ten luta a mabatu. Gapu malapes la en luta ay alistu a nagtubu en bine.
6: Peru ten dikona a masinagan ti mahigpit ay minalans, gapu madibabew la en gamot na hidi.
7: Tehud bi a bine a neragrag ten kasaetan; lummagu en kasaetan sakay nailongan en bine a neragrag haud.
8: Peru en bine hidi neragrag ten matabi a luta ay nagbunga ti tgdadatos a butil, tehud a tggi-nnm a pulu, sakay tehud a tgtatllu a pulu a butil en bawat ohay.
9: Mgsanig en tehud a pgsanig.
10: Ummadeni en disepulus hidi ni Jesus sakay tinanung di siya, Bakin patalinhaga en pgtoldu mu ti tolayen hidi?
11: Tummbbig ti Jesus dikodi, Ingkaluub dikomoy en karapatan a maintendiyan en lihim tungkul ten kahariyan dilanget, peru awan iyd nepagkaluub dikodi.
12: Gapu en tehud dn ay matdenan pa, sakay sumagana. Peru en awan ay maski ni sabadit a ked dikona ay alapn pa.
13: Kaya a patalinhaga ni magtolduwk dikodi ay gapu maski ni umileng hidi ay awan hidi maketa sakay mgsanig hidi peru awan hidi ti masanig oni maintendiyan.
14: Natupad ngani dikodi en kinagi ni propeta Isaias a,
: Mgsasanign kam man a mgsasanign peru awan kam makaintendi,
: Umileng kam man a umileng ay awan kam bi maketa.
15: Gapu nagin maktug dn en ulu ni tolayiday hidi;
: mahirap a makasanig en babngbng di,
: sakay ingkddm di en matamata di,
: ni awan di ginamet iyud ay naketa dn nakuwan en matamata di,
: nakasanig en babngbng di,
: nakaintendi en iisip di,
: sakay nagsoli hidi dikoku,
: sakay pinagpiyya ku hidi.
16: Peru sikam, ay pinagpala kam gapu en mata moy ay maketa sakay en bngbng moy ay makasanig!
17: Tandaan moy, makpal a propeta sakay matuwid a tolay en masor a maketa ten ketan moy sakay masor a makasanig ten masanig moy, peru awan di iyud netan sakay nasanig.
18: Nadid ay sanign moy en kahulugan nen talinhaga tungkul ten mgsabug.
19: En mgsanig hidi ten mensahi tungkul ten pghari nen Diyos peru awan na iyud intendiyn ay kona ten bine hidi a neragrag ten adeni nen dilan. Dumemt en Maduks sakay ibutan na ten isip di en mensahi a nasanig di.
20: En neragrag ten luta a mabatu ay en tolay a ngsanig ten mensahi. Masaya siya sakay pagdaka na iyud a tinanggap
21: peru awan tinumiim en mensahi ten pusu na. Awan nagnalay ay dummemt en pghirap sakay pggusig gapu ten mensahi, pagdaka na a inadggan en pnnampalataya na.
22: En bine hidi a neragrag ten kasaetan ay mngpeta ten tolay hidi a ngsanig ten mensahi peru gapu ten kkkabalisa ten makpal a bagay sakay ten kkkasor ten kayamanan, ay nawanan ti lugar en mensahi ten pusu di kaya awan nagbunga.
23: En kaparehu nen bine hidi a neragrag ten matabi a luta ay en tolay hidi a ngsanig sakay nangintendi ti mapiyya ten mensahi kaya nagbunga ti sagana, tehud a tggidatos, tehud bi a tggi-nnm a pulu, sakay tehud bi a tgtatllu a pulu.
24: Nngkagi pa ti Jesus dikodi ti essa a talinhaga. Kinagi na dikodi, En kahariyan dilanget ay kona ten essa a tolay a nagsabug ti maganda a bine ten uma na.
25: Essa a gibi, mentras a tidug en tolay hidi, ay dummemt en kadima na, nngsabug ti maduks a lamon ten kaparayan, kttapos ay lummakad.
26: Ten dikona a tummubu en paray sakay nagbunga ay lummitaw bi en maduks a lamon.
27: Kaya ummadeni en utusan hidi nen makkkao sakay kinagi di dikona, Awan beman a maganda a bine en insabug mu ten uma mu? Bakin malamon dn ben nadid?
28: Tummbbig en makkkao, Essa a kadima i nanggamitid ti iyn. Sakay kinagi nen utusan na hidi, Gustu mu beman a bagutn mi dn en lamon hidi?
29: Tummbbig siya, Dyan moy, bakay pati paray ay mabagut moy.
30: Basta pabayan moy la hidi a parehu a lumagu hanggan ti skgapasid. Ti skgapasid ay kagiyn ku ten mggapas hidi a ipunn di pa en kalamonan sakay bdbddn di sakay tutudn. Sakay en paray hidi ay ipunn ten budega ku.
31: Nadid ay essa dmman a talinhaga en kinagi ni Jesus dikodi, En kahariyan dilanget ay kona ten essa a bukl nen mustasa a immula nen essa a tolay ten uma na.
32: Kabaditan iyd ti atanan a bukl, peru ni magtubu dn ay kadikllan iyd ten atanan a mula. Dumikl iyd a kona ten kayu sakay maari a mapaglobunan nen ibun hidi en pinge-pinget na.
33: Kinagi na dikodi en essa dmman a talinhaga. En kahariyan dilanget ay kona ten pgpaalsa a inhalu nen essa a bbbi ten tllu dddekl a takal a arina, kaya ummalsa en minasa a arina.
34: En atanan a kinagi ni Jesus ten tolay hidi ay purus a patalinhaga sakay awan siya ti intoldu dikodi a bakn a patalinhaga.
35: Kaya natupad en kinagi nen propeta
: Magupusk dikodi ten pamamag-itan ni talinhaga,
: ipahayag ku dikodi en bagay hidi a nelihim sapul pa dikona a lalangn i munduwiday.
36: Kttapos ay linakadan ni Jesus en tolay hidi sakay summddp siya ten bilay. Ummadeni dikona en disepulus na hidi sakay kinagi di, Ipaliwanag mu pay dikomi ni nya en talinhaga tungkul ten maduks a lamon ten kaparayan.
37: Tummbbig ti Jesus, En mgsabug ti maganda a bine ay en Anak nen Tolay,
38: en uma ay i munduwiday. En mgkaganda a bine ay en tolay hidi a kabilang ten kahariyan sakay en mgkaduks a lamon ay en tolay hidi a kabilang ten Maduks.
39: En kadima a nagsabug ti lamon ten kaparayan ay en diyablo. Sakay en panahun nen skgapas ay en katapusan ni munduwiday. Sakay en mggapas hidi ay en anghel hidi.
40: Ni konya a en lamon hidi ay ipunn sakay tutudn, kona bi hud i mangyariyid ten katapusan ni munduwiday.
41: Utusan nen Anak nen Tolay en anghel na hidi a ipunn a gubwat ten kahariyan na en atanan a nagin dahilan nen pgkasala sakay en atanan a mggamet ti maduks.
42: Sakay ibut di hidi ten maggerab a apoy sakay haud hidi a mgsasangitn sakay mggaaduyn ten hirap di.
43: Peru en mggamet hidi ti matuwid ay magdemlag a kumn a aldew ten kahariyan nen Ama di. Mgsanig en tehud a pgsanig!
44: En kahariyan dilanget ay kona ten kayamanan a nekali ten essa a uma. Nadid ay nekaliyan iyud nen essa a tolay sakay tinaporan na a ruway. Gapu ten saya na ay angay na inlaku en atanan a ari-ariyan na sakay binali na iyud a uma.
45: En kahariyan dilanget ay kona bi ten essa a nigosyanti a mggaaryokn ti mahal a kalasi ni perlas.
46: Ten dikona a maketa dn siya ti essa a mahalaga a kalasi a perlas, ay angay na inlaku en atanan a ari-ariyan na sakay binali na iyud.
47: En kahariyan dilanget ay kona bi ten essa a atakdug a panti a ingkalat ten minalnu sakay nakalap ti sari-sari a kalasi ni ikan.
48: Nadid ten dikona a makpal dn a nalap ay hinela di dn ten dinapan. Sakay nggetnud en tolay hidi tnni piliyn di en mgkaganda a ikan sakay ibut di en awan ti serbi a ikan.
49: Kona bi hud ten katapusan ni munduwiday. Dumemt en anghel hidi sakay ihiwalay di en makasalanan hidi ten matuwid hidi.
50: Kttapos ay ibut di en makasalanan hidi ten maggerab a apoy. Haud hidi a mgsasangitn sakay mggaaduyn gapu ten hirap di.
51: Tinanung ni Jesus en disepulus na hidi, Naintendiyan moy beman i atananid a iyd? Opo tbbig di.
52: Sakay kinagi na dikodi, Kaya ngani, a en bawat tagapagtoldu nen Kautusan a mangtenggi ten kahariyan dilanget ay kona ten essa a pinunu nen sabilay a magluwas ti bigu hidi a bagay sakay dati a bagay a gubwat ten pgtaguwan na ti kayamanan.
53: Nadid, ten dikona a mekagi dn ni Jesus hidi iyd a talinhaga ay lummakad dn siya ti lugarid a iyud.
54: Ummuli siya ten banuwan na sakay ummangay siya nagtoldu ten sinagoga hidi haud. Nadid ay nagtaka en nakasanig hidi dikona. Kinagi di, Hdya a nangalap ti karunungan i tolayid a iyn? Konya siya a makagamet ti himala hidi a bagay?
55: Awan beman a anak iyn nen karpinteru? Awan beman a ti Maria en ina na sakay de Santiago, Jose, Simon, sakay ti Judas en kkkapatkaka na?
56: Sakay en kkkapatkaka na hidi a bbbi ay mgyan bi hidi hddi. Hdya na wd a naadal i atananid a hidi iyn?
57: Sakay awan di siya pinaniwalaan.
: Kaya kinagi ni Jesus dikodi, En essa a propeta ay igalang maski ni hdya, maliban la ten sadili na a banuwan sakay ten sadili na a pamilya.
58: Sakay gapu ten awan di pnniwala dikona ay awan siya naggamet ti makpal a himala haud.